שגיאות פרמטריות בתבנית:חברה מסחרית שימוש בפרמטרים מיושנים [ אנשי מפתח ] 
נינטנדו (ביפנית: 任天堂株式会社; באנגלית: Nintendo) היא חברה יפנית המייצרת משחקי וידאו. נינטנדו היא חברת משחקי הווידאו הגדולה ביותר בעולם לפי רווח. חברת נינטנדו החלה בייצור קלפי משחק, ובשנות ה-70 עברה לייצור משחקי מחשב, והפכה לאחת החברות הגדולות בתעשייה.


== היסטוריה ==
החברה נוסדה ב-23 בספטמבר 1889 במטרה לייצר קלפי משחק על ידי פוסג'ירו ימאוצ'י. בשנת 1963 נינטנדו נקלעה לקשיים כלכליים והחלה לנסות תחומים עסקיים שונים, כגון שירותי מוניות, רשת מלונות אהבה ומסעדות. בשנת 1966 נינטנדו עברה לייצר צעצועים, בשנת 1974 החלה למכור את קונסולת האודיסיאה ביפן. בשנת 1977 נינטנדו החלה לייצר בעצמה את קונסולת Color TV-Game. ב-1975 נינטנדו החלה לייצר משחקי ארקייד, אשר הייתה להם הצלחה מעטה, אך המשחק המצליח הראשון של נינטנדו היה דונקי קונג, אשר הניב לנינטנדו רווחים רבים.
בשנת 1980 נינטנדו הוציאה את סדרת ה-Game & Watch, סדרת קונסולות ניידות אשר זכתה להצלחה. בשנת 1983 הוציאה נינטנדו את קונסולת ה-Famicom ביפן, בליווי גרסאות ביתיות של משחקי הארקייד הפופולריים שלה. הקונסולה הושקה במערב בשנת 1985 בשם NES, שהושקה יחד עם המשחק האחים סופר מריו, שנחשב לאחד המשחקים הנמכרים בהיסטוריה.
בשנת 1989 נינטנדו הוציאה את הגיים בוי, והוציאה יחד עם הגיים בוי את המשחק טטריס, הקונסולה זכתה להצלחה כבירה. בשנת 1990 נינטנדו הוציאה את קונסולת ה-SNES ביפן, והוציאה אותה ב-1991 בצפון אמריקה וב-1992 באירופה. ה-SNES הייתה קונסולה בעלת מעבד 16 ביט, אשר היה חזק יותר ממעבד ה-8 ביט של קודמתה.
בשנת 1995 נינטנדו הוציאה את קונסולת ה-Virtual Boy, אשר הייתה קונסולת המציאות המדומה הראשונה בהיסטוריה. הקונסולה מכרה מעט מאוד ונחשבה לכישלון מסחרי. בשנת 1996 נינטנדו הוציאה את הנינטנדו 64, שהייתה קונסולת התלת ממד הראשונה של נינטנדו.
בשנת 1998 נינטנדו הוציאה את קונסולת ה-Game Boy Color אשר הייתה גרסה מתקדמת של הגיים בוי, עם מסך צבעוני ושיפורים טכניים על פני קודמתה. בשנת 2001 נינטנדו הוציאה את הגיים בוי אדוונס, ובאותה שנה היא גם הוציאה את הנינטנדו גיימקיוב, שמכרה מעט לעומת המתחרות.
בשנת 2004 נינטנדו הוציאה את ה-Nintendo DS, קונסולה ניידת בעלת שני מסכים ועם מסך מגע. ה-DS הייתה קונסולה מאוד מצליחה, ועקפה במכירותיה את מתחרותיה, ואת קודמתה, הגיים בוי אדוונס. בשנת 2006 נינטנדו הוציאה את קונסולת ה-Wii, שהבקרים שלה צוידו בחיישני תנועה. ה-Wii הייתה הצלחה מסחרית. ב-2011 נינטנדו הוציאה את קונסולת ה-נינטנדו 3DS, אשר הייתה ההמשך ל-DS והציגה תלת ממד ללא משקפיים. ב-2012 נינטנדו הציגה את ה-Wii U אשר מכרה פחות מהציפיות והייתה לכישלון של נינטנדו. ב
13 בפברואר 2016 נינטנדו הוציאה את קונסולת ה-New 3DS אשר הציגה גרפיקת תלת-ממד יציבה יותר מה3DS הרגיל וחומרה חזקה יותר שמאפשרת טעינה מהירה יותר של משחקים וחיי סוללה ארוכים יותר.
בספטמבר 2015 המבנה הארגוני של החברה השתנה, ושתי מחלקות פיתוח המשחקים בנינטנדו (האחת הייתה נינטנדו EAD שפיתחה בין השאר את המשחקים האחים סופר מריו, Star Fox ו-Wii Sports והשנייה הייתה נינטנדו SPD שפיתחה בין השאר את המשחקים בסדרות פוקימון, WarioWare ו-Rhythm Heaven) התאחדו לתוך מחלקה אחת בשם נינטנדו EPD. אותו דבר קרה עם מחלקות פיתוח החומרה בחברה, שהתאחדו לתוך מחלקה בשם נינטנדו PTD.
באוקטובר 2016 הציגה נינטנדו את קונסולות הדור הבא שלה שהושקה במרץ 2017 - Nintendo Switch (נינטנדו סוויץ׳), היא כוללת תמיכה במשחקים כבדים ותובעניים וכוללת מבנה ייחודי המאפשר את פירוק השלטים המחוברים לה לשלט אחד.
בדצמבר 2016 הוכרז על "Super Nintendo World", פארק שעשועים שיהווה חלק מרשת "Universal Studios" העולמית. הפארקים יכללו מתקנים בהשראת משחקי מריו השונים, וצפויים להיפתח עוד. הסניף הראשון נפתח ב-2021 ה"Universal Studios Japan", אבל בגלל עיכובים שונים צפויים שאר הסניפים להיפתח רק ב-2025.


== קונסולות נייחות ==
בשנת 1983 הוציאה נינטנדו את קונסולת ה-Famicom (או בשאר העולם nes) ביפן, שזכתה להצלחה. בעקבות כך, החליטה נינטנדו לנסות לשווק אותה גם בצפון אמריקה ובאירופה. גם שם המוצר זכה להצלחה מרובה וב-1990 הוציאה נינטנדו ביפן את קונסולת הסופר נינטנדו. בשנת 1991 יצאה הקונסולה בצפון אמריקה וב-1992 באירופה. ב-1996 יצאה קונסולת הנינטנדו 64, שזכתה להצלחה מסוימת אך לא הצליחה לעבור את מכירותיה של הפלייסטיישן. בשנת 2001 הוציאה נינטנדו את קונסולת הנינטנדו גיימקיוב, שנכשלה ומכירותיה היו נמוכות מאוד.
ב-2006 הוציאה נינטנדו את קונסולת ה-Wii. קונסולה זו הייתה חדשנית בשליטתה, כיוון שהבקרים צוידו בחיישני תנועה. קונסולה זו זכתה להצלחה רבה ועקפה את מתחרותיה פלייסטיישן 3 ו-Xbox 360.
בשנת 2011 הודיעה נינטנדו על הקונסולה הבאה שלה, Wii U, שיצאה בשנת 2012. הקונסולה לא זכתה להצלחה רבה והיוותה כישלון כלכלי מצד נינטנדו, שבשל כך הפסיקה את הייצור שלה ב-2017.
באוקטובר 2016 הציגה נינטנדו את קונסולות הדור הבא שלה שהושקה במרץ 2017 - Nintendo Switch (נינטנדו סוויץ'). הקונסולה כוללת תמיכה במשחקים מתוחכמים יותר, ומבנה ייחודי הניתן לפירוק (למשל פירוק הקונסולה הנייחת לקונסולה ניידת קטנה יותר), שהצליחה ומכירותיה היו גבוהות.
 הקונסולה הושקה בשלושה במרץ עם המשחקים The Legend of Zelda: Breath of the Wild, 1-2-Switch, Super Bomberman R, Skylanders Imaginators ועוד. הקונסולה מכרה 10 מיליון יחידות עד אמצע דצמבר והפכה לקונסולה שנמכרה הכי מהר בהיסטוריית ארצות הברית.


== קונסולות ניידות ==


=== סדרת הגיים בוי ===
בשנת 1989 הוציאה נינטנדו את קונסולת הגיים בוי. הקונסולה הצליחה בגלל המשחק הפופולרי טטריס. ב-1995 יצאה סדרת ה-Play it Loud!, שהייתה דומה לגיים בוי, מלבד הצבע החיצוני. ב-1996 הוציאה נינטנדו את Game Boy Pocket, אשר הייתה בעלת ממדים קטנים יותר. ב-1998 יצא Game Boy Color, הראשון בסדרה שהציג מסך צבעוני. ב-2001 הוציאה נינטנדו את גיים בוי אדוונס, וב-2003 את גיים בוי אדוונס SP ‏(special), שזכו להצלחה רבה.


=== סדרת ה-DS ===
בשנת 2004 הוציאה נינטנדו את קונסולת ה-DS. החלטה זו הייתה תמוהה כיוון שבאותו זמן קונסולת ה-GBA של החברה הייתה בשיא הצלחתה. אבל גם קונסולה זו הצליחה מאוד ואף יותר מהגיים בוי. ב-2006 הוציאה נינטנדו את ה-DS Lite שהייתה כמעט זהה ל-DS המקורי מלבד הקטנה, והפחתה במשקל ובעובי. בשנת 2008 יצא ה-DSi ביפן, וב-2009 באירופה ואמריקה; גרסה זו כללה תוספת מצלמות, דפדפן אינטרנט מובנה ומסכים גדולים יותר. בשנת 2010 הוציאה נינטנדו את DSi XL, שהיוותה גרסה מוגדלת של ה-DSi.
ב-2010 הכריזה נינטנדו על הקונסולה הניידת החדשה שלה, ה-Nintendo 3DS, שיצאה במרץ 2011. הקונסולה אמורה להחליף את ה-DS והיא בעלת ספריית משחקים חדשה (אך עם תאימות לאחור). לקונסולה מסך עליון עם אפקט תלת-ממדי ללא צורך במשקפיים. בנוסף, הקונסולה כוללת מעבד, כרטיס גרפי וזיכרון מובנה טובים יותר, גירוסקופ וחיישני תנועה, שלוש מצלמות (שתיים מהן מאפשרות צילום בשלושה ממדים) ועוד. בשנת 2015 הוציאה נינטנדו את החידוש לקונסולת ה-New 3DS ,Nintendo 3DS. לקונסולה יש חומרה חזקה מה3DS הרגיל מה שמאפשר לה ביצועים מהירים יותר, חיי סוללה גבוהים יותר, ואיכות ויזואלית טובה יותר. למכשיר עצמו נוספו 2 כפתורי כתף נוספים, כפתור ג'ויסטיק, חיישן תלת-ממד שמאפשר חוויה תלת-ממדית יציבה יותר, קורא תקשורת טווח אפס במסך המגע בשביל אינטראקציה עם צעצועי ה-Amiibo. כמו כן לקונסולה יש שינויים ויזואליים כמו כפתורים בצבעים שונים, וכיסויים שניתנים להחלפה.


== משחקים ==
החברה יצרה את שתי סדרות המשחקים הנמכרות בעולם (מריו ופוקימון) ועוד משחקים ידועים נוספים כגון "האגדה של זלדה", "קירבי", "מטרויד", "דונקי קונג", "סטאר פוקס" ,"Animal Crossing", "Splatoon", "פיקמין", "Fire Emblem" ועוד. בנוסף לחברה יש זכויות על המותג "פוקימון" מאת חברת פוקימון ביחד עם "גיים פריק" ו-"Creatures".


== בישראל ==
בראשית 2019 נינטנדו של אירופה חתמה על שותפות עם חברת TorGaming שעשתה את האחרונה למפיצה הרשמית של נינטנדו בישראל. במרץ החלה תור גיימינג להשיק מוצרים של נינטנדו בשוק המקומי.ב-15 באפריל 2019 נפתחה מהדורה ישראלית לאתר הרשמי של נינטנדו.
ב-24 ביוני 2019 נפתחה חנות של נינטנדו בדיזנגוף סנטר, הנחשבת לחנות השנייה של נינטנדו ברחבי העולם.


== קישורים חיצוניים ==

  אתר האינטרנט הרשמי של נינטנדו בצפון אמריקה (באנגלית)
  אתר האינטרנט הרשמי של נינטנדו בישראל (בעברית) נינטנדו, ברשת החברתית פייסבוק
 נינטנדו, ברשת החברתית טוויטר
 נינטנדו, ברשת החברתית אינסטגרם
 נינטנדו, סרטונים בערוץ היוטיוב
דפנה ארד, המנהל האגדי של נינטנדו בכלל לא השתגע על משחקי וידיאו, באתר הארץ, 29 בספטמבר 2013
האקונומיסט, נינטנדו לא ממהרת להמציא עצמה מחדש - ומחפשת סנסציה טכנולוגית, באתר TheMarker‏, 19 באוקטובר 2016


== הערות שוליים ==
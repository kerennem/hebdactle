אמריטסר היא עיר בפנג'אב שבהודו. אוכלוסייתה היא כ-1.5 מיליון נפש והיא שוכנת בצפון מערב הודו, סמוך מאוד לגבול הפקיסטני.
שמה נגזר מסנסקריט: "אמריט סאראס" פירושו "בריכת הנקטר", הנוזל אותו שותים האלים באמונה ההינדואית כדי להישאר בני אלמוות.
באמריטסר נמצא ההארימנדיר סאהיב, עשוי שיש, שנעטר בשנת 1802 בכיפת נחושת מוזהבת, מכאן שמו "המקדש המוזהב", המרכז התרבותי והרוחני של דת הסיקים.


== היסטוריה ==
אמריצר נוסדה ב 1574 על ידי ראמדאס, הגורו הרביעי של הסיקים.
בימי המהרג'ה הסיקי רנג'יט סינג אמריטסר עקפה את לאהור כעיר החשובה ובירתה של פנג'אב.
אמריטסר התפתחה מכפר קטן למרכז עסקי ומנהלי חשוב כיום, על אם הדרך מצ'אנדיגאר וג'אלאנדר ללאהור בפקיסטן, שעד החלוקה הייתה בירתה ההיסטורית של פנג'אב ושוכנת רק 50 ק"מ מערבה ממנה.


=== טבח אמריטסר ===
 ערך מורחב – טבח אמריטסרב-3 באפריל 1919, נורו למוות 379 מפגינים ונפצעו כ-1,200 נוספים בידי הצבא הבריטי לאחר שנלכדו בכיכר ללא אפשרות יציאה.


=== מבצע כוכב כחול ===
במהלך מבצע "כוכב כחול" ביוני, 1984, נהרגו למעלה מ-400 איש בהסתערות צבא הודו על מיליטנטים סיקים בראשותו של ג'ארנייל סינג בהינדרנוואלה שהתבצרו במקדש. הפגיעה הקשה ברגשותיהם הדתיים של הסיקים הייתה מהגורמים שהביאו לרציחתה של אינדירה גאנדי בידי שומרי ראשה (שהיו סיקים).


== כלכלה ==
נמל תעופה בינלאומי נמצא 11 ק"מ ממרכז העיר. העסקים העיקריים בעיר הם תיירות, שטיחים וטקסטיל, מוצרי אמנות, סחר במוצרים חקלאיים, שירותים והנדסה קלה.


== טקס סגירת גבול ואגה ==
אמריטסר שוכנת כ-28 ק"מ מגבול ואגה המפריד בין הודו לפקיסטן. מדי יום, נערך טקס סגירת הגבול בנוכחות אלפי צופים. טקס זה הוא אחד האטרקציות התיירותיות הבולטות למבקרים באמריטסר.


== קישורים חיצוניים ==

 אתר האינטרנט הרשמי של אמריטסר (באנגלית)
ברנע שלס, וואו, כמה הודים יש בהודו, באתר הארץ, 25 ביוני 2019
אמריטסר, באתר אנציקלופדיה בריטניקה (באנגלית) אמריטסר, ברשת החברתית פייסבוק
 אמריטסר, ברשת החברתית טוויטר


== הערות שוליים ==
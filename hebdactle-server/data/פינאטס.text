פינאטס (באנגלית: Peanuts; לעיתים נקראת פשוט סנופי על שם אחת הדמויות הראשיות) הייתה סדרת קומיקס שנכתבה ואוירה על ידי צ'ארלס מ. שולץ. סדרת הקומיקס רצה במשך 50 שנה מה-2 באוקטובר 1950 ועד ליום אחרי מותו של שולץ ב-13 בפברואר 2000. הקומיקס היה מן הפופולריים והמשפיעים ביותר בתחומו. בשיאה הודפסה הסדרה בלמעלה מ-2,600 עיתונים, שנקראו על ידי כ-350 מיליון קוראים בכ-75 מדינות, ותורגמה לכ-40 שפות שונות, ובעקבותיה אף נוצרה סדרת טלוויזיה מצוירת. פינאטס הפכה את סגנון הקומיקס הקצר בעל 4–5 חלונות לדבר נפוץ ומקובל. הדפסות חוזרות של הסדרה עדיין מפורסמות בעיתוני ארצות הברית.


== היסטוריה ==

הסדרה נולדה ב-2 באוקטובר 1950. באביב 1950 שלח צ'ארלס מ. שולץ מספר דוגמאות שראו אור בשנים קודמות לתאגיד הסינדיקציה United Feature Syndicate. חצי שנה לאחר מכן, כשהתשובה מהתאגיד בוששה לבוא, שלח שולץ מכתב לתאגיד ושאל אם החבילה ששלח אבדה בדואר. זמן קצר לאחר מכן קיבל תשובה מהתאגיד כי לא רק שהחבילה הגיעה אלא שהם גם מעוניינים לפרסם את הקומיקס שלו תחת השם "פינאטס".
שולץ תכנן במקור לקרוא לרצועת הקומיקס שלו "Good ol' Charlie Brown", אבל התאגיד חשש מקומיקס שמתרכז סביב דמות אחת ואינו מאפשר הסתעפות של העלילה.
ב-11 באוקטובר 2012, נחשף כי Blue Sky Studios ופוקס המאה ה-20 עומדים להוציא סרט אנימציה חדש ב-6 בנובמבר 2015 לכבוד 65 שנה למותג הקומיקס "פינאטס" ולכבוד 50 שנה לספיישל הטלוויזיה "חג המולד של צ'ארלי בראון.


== דמויות הסדרה ==


=== הדמויות הראשיות ===
צ'ארלי בראון - הדמות הראשית בסדרה. ילד בעל שיער מועט מאוד וחסר מזל בחיים (הוא אף מכונה, לצערו, "ראש בטון").
סנופי - כלבו של צ'ארלי בראון. כלב מסוג ביגל. מסוגל להשתמש באוזניו לתעופה{הן פועלות בדיוק כמדחף של מסוק}. מלבד סנופי הוא גם "ג'ו קול", דמות שמנסה להיות מגניבה.


=== דמויות נוספות ===
ליינוס ואן פלט - החבר הטוב ביותר של צ'ארלי בראון. למרות גילו הצעיר הוא מחונן בידע רב פחות או יותר בכל תחום (ובעיקר בתנ״ך), אותו הוא שש לחלוק עם חבריו. סובל מתסביך הגורם לו להסתובב דרך קבע עם שמיכה בצבע תכלת אותה הוא לועס השמיכה מעניקה לו תחושת ביטחון, והיא משמשת אותו לצרכים שונים (בדומה למגבת בספריו של דאגלס אדמס) אחותו לוסי לרוב מנסה לקחת את שמיכתו אך תמיד נכשלת. ליינוס רב לעיתים קרובות עם אחותו לוסי, שאופייה הסוער שונה מאוד משלו שהוא שקט ונוח, אך ברגעי מבחן מתגלה כי קשר דם סמיך יותר ממים. בנוסף מצוין שליינוס פוחד מעכבישים.
לוסיל "לוסי" ואן פלט - אחותו הגדולה של לינוס, לוסי לרוב מציקה לאחיה ליינוס ומנסה לחטוף ממנו את שמיכת הביטחון שלו. היא שונאת את צ'ארלי בראון אך לעיתים רחוקות היא עוזרת ותומכת בו, וכמו כן, היא משמשת בתור הפסיכולוגית שלו אשר גובה ממנו חמישה סנטים בכל פעם ובעיניה זה אחד הצלילים הכי יפים שיש, כשהכסף נופל לתוך הקופה. במספר מקרים היא הסבה את משרדה למשרדים אחרים כגון: בית משפט (בספיישל שבו סאלי בראון גנבה את הקן של וודסטוק, מתוך מחשבה שמדובר בקן של דינוזאור) וסוכנות נסיעות (כששרודר חפץ בכרטיס טיסה למחנה מוזיקה). בכל סתיו היא תמיד מאתגרת את צ'ארלי בראון בבעיטת כדור הרוגבי כאשר היא אוחזת בו וכשצ'ארלי בראון (שתחילה לא מאמין לה שהיא תקיים את ההבטחה להחזיק את הכדור, אך מתרצה בכל זאת, מתוך תקווה שכן) בא לבעוט בו, היא מסיטה את הכדור וגורמת לנפילתו של צ'ארלי בראון על הקרקע. פעם אחת היא קיימה את הבטחתה לא להסיט את הכדור, לאחר שצ'ארלי בראון היה בבית החולים, אך למרבה אכזבתה צ'ארלי בראון בעט בידה. פעם אחרת הייתה באחד הספיישלים של הסדרה שבו סנופי הפך באמצעות כוח קסמים את צ'ארלי בראון לבלתי נראה, ואחד היתרונות מכך זה שהוא בעט בכדור בסופו של דבר, מכיוון שלוסי לא ראתה אותו. היא מאוהבת בשרודר ולרוב היא עושה איתו ״שיחות נפש״ שבו היא מדברת אך הוא לא מקשיב. נרמז בסדרה שהיחיד שמאוהב בה הוא סנופי, וכשהוא נושק לה היא נגעלת מ"חיידקי הכלב" שלו. מספר פעמים צוין שהיא חזקה ושלא רצוי להתקרב אליה כשהיא במצב רוח רע. בקבוצה של צ'ארלי בראון היא משמשת כתופסת וחובטת איומה, כשלעיתים באמצע משחק היא באה לצ'ארלי בראון על מנת להתייעץ עמו בכל מיני נושאים. פעם אחת היא הצליחה לחבוט ולעשות הקפה שלמה, היה זה כשהיא התערבה עם שרודר על נשיקה ממנו אם היא תעשה כך. פעם אחרת, כשצ'ארלי בראון פיטר אותה מהקבוצה, היא ניסתה בכל מיני דרכים לשוב את הקבוצה, כגון: כתבת לענייני ספורט ואוהדת הקוראת קריאות "בוז!". כמו כן, היא בעלת דעות פמיניסטיות.
סאלי בראון - אחותו הצעירה של צ'ארלי בראון, סאלי הבלונדית לוקחת את החיים בקלות, אוהבת בטלה ומנוחה. אינה אוהבת ספורט והבילוי האהוב עליה הוא ישיבה בכורסה וצפייה בטלוויזיה. מרבה לכעוס ומשוכנעת תמיד שהיא צודקת. בדומה לאחיה צ'ארלי, היא בעלת אמפתיה לאחרים, ילדה מוסרית מאוד ונלחמת נגד עוולות החיים. סאלי אוהבת את בית הספר ואפילו את בניין בית הספר, אליו היא פונה מדי פעם בדברים (בסדרה מוצג הבניין כמין יצור חי, שבמספר סיפורים אחרי שלועגים לה בעניין, בניין בית הספר מוריד עליהם לבנה). מאידך, היא מתקשה בלימודיה, בייחוד בחשבון ובאיות מילים ונזקקת לעזרתו של אחיה. הטעויות באיות וביטוי המילים גורמות לה מבוכה ולעג של השומעים. היא מרבה להרצות בפני כתתה אך גם שם, לעיתים, צוחקים לה בגלל רעיונות חריגים שהיא מעלה. למרות כישלונותיה בלימודים, סאלי רוצה להיות אחות בעתיד היות ש"אחיות נועלות נעליים לבנות" האהובות עליה. סאלי גדלה מהר בסדרה וב-1960 היא מתאהבת בלינוס המשמש עבורה דמות של מורה{היא טוענת שהוא "הבובו שלה המתוק"}. לינוס מנסה ללמד את סאלי נושאים בתחומי מדעי הרוח והטבע. אולם אחרי שמגלה כי היא אוהבת אותו מתחמק ממנה. הקשרים של סאלי עם אחיה צ'ארלי טובים מאוד והיא פונה אליו תמיד בשם "אח גדול". מצדו, מנסה צ'ארלי לחנך אותה, כועס על עצלנותה ומגן עליה בשעת צרה. היא פונה אליו לעזרה, בייחוד כדי להגן עליה מפני אחרים, לנקום בלינוס שלא נענה לחזוריה או לעשות במקומה את שיעורי הבית. להבדיל מליינוס ולוסי, סאלי מעולם לא הייתה חברה בקבוצה של אחיה צ'ארלי בראון למעט בספיישל "אין כמוך צ'ארלי בראון". אחד השאיפות שלה היא לקבל את חדרו של אחיה אם יקרה לו משהו.
מארסי - ילדה ממושקפת. החברה הטובה ביותר של פפרמינט פאטי. מאוהבת אף היא בצ'ארלי בראון ומכנה אותו בשמו הרשמי "צ'ארלס". מארסי לא נראתה אף פעם ללא משקפיה למעט מספר פעמים, כשאחת מהן קרתה לאחר שצ'ארלי בראון ומארסי התחרו מטעם בית ספרם בתחרות ארצית, ומארסי ניצחה שם (כי צ'ארלי בראון, מרוב התלהבות מהניצחון, התרחק מהמסלול), היא הסירה את משקפיה על מנת לקרוץ לצ'ארלי בראון, לאחר שבירך אותה על הניצחון. כמו כן, היא אחת היחידות שנישקו אותו. באחד הסיפורים היא קנאה בכובעים של הקבוצה של צ'ארלי בראון, מכיוון שלקבוצה שלה ושל פפרמינט פאטי אין כובעים משלהם.
פאטרישיה "פפרמינט פאטי" רייקר - החברה הטובה ביותר של מארסי. מאופיינת כילדה מנומשת, כהת שער הנועלת תמיד סנדלים. היא גרה באותה עיר בה גר צ'ארלי בראון ומאמנת קבוצת כדור בסיס המנצחת תמיד את הקבוצה שצ'ארלי בראון מאמן. שולץ קבע את יום הולדתה ב-4/10 ונתן לה את שמה לפי שם של סוכריות שהחזיק במשרדו. שולץ אהב את הדמות ואף תכנן ליצור סדרת קומיקס עצמאית שלה אך לבסוף נטש רעיון זה והשאיר אותה בחבורת פינאטס. פאטי מאופיינת כחסרת הבנה בנושאים טריוויאליים וילדים אחרים לועגים לה בשל כך. כדוגמה - במשך זמן רב היא משוכנעת שסנופי הוא ילד עם אף גדול ומלונתו היא ביתן אורחים בחצרו של צ'ארלי בראון. עד שמסבירים לה שסנופי הוא כלב. היא נרשמת לבית ספר למחוננים כי משוכנעת ששם הילדים המחוננים (GIFTED) מקבלים כל הזמן מתנות. היא מחליטה להתארח אצל צ'ארלי בראון מתוך מחשבה שמשפחתו היא עשירה מפני שאביו ספר ומגלה שהם מנהלים אורח חיים בורגני. בבית הספר בו היא לומדת היא נחשבת לתלמידה גרועה עם ציונים נמוכים מאוד. פאטי היא יתומה מאם ומתגוררת עם אביה המאוד אוהב והעובד שעות רבות. היות שהיא פוחדת לישון לבד, היא ממתינה עם השינה עד מאוחר כאשר אביה חוזר ועל כן היא עייפה וישנה בכתה. באחד הפעמים היא שוכרת את סנופי ככלב שמירה על מנת שתוכל להירדם כמו שצריך, אך הוא לא היה מועיל מכיוון שהוא התעסק עם מיטת המים ולא עזר לה כשגנבים פרצו לה אל תוך הבית. היא מאוהבת בצ'ארלי בראון ומכנה אותו בשם חיבה "צ'אק" אך צ'ארלי בראון אינו שם לב אל אהבתה ומתחמק ממנה כי הוא מאוהב בילדה עם השער האדום המסתורית. באחד הסיפורים היא התקוטטה עם הילדה במחנה הקיץ דבר שגרם להעפתו של צ'ארלי בראון משם מתוך מחשבה של המדריכים שהוא ילד בעייתי, מכיוון שהוא היה הסיבה לקטטה. אך למעשה הסיבה האמיתית נבעה מתוך כך שפאטי קנאה ביופייה של הילדה. ובנוסף לזה, כל פעם שצ'ארלי בראון מניח את ידו על ידה, היא מפרשת את זה בתור סימן חיזור מצדו. וכמו שהיא נוהגת לקרוא לצ'ארלי בראון "צ'אק", היא נוהגת לקרוא ללוסי בשם "לוסיל". לפאטי יש דימוי שלילי על עצמה ובעיקר על אפה שאותו מחשיבה לגדול ומהווה מכשול לכך שהיא תהיה יפה. באחד הסיפורים כשצ'ארלי בראון העיף עפיפון, הוא נחת והחוט שלו נכרך סביב אפה של פאטי. היחידים שניחמו אותה על הדימוי השלילי שלה היו סנופי וליינוס. יש לפאטי חברות כאשר הטובה ביותר היא ילדה קצרת רואי ושמה מרסי. מרסי פונה אל פאטי תמיד בכינוי "המפקד" ("SIR") אולם פאטי חוזרת ומבקשת ממנה, שוב ושוב, שלא לקרוא לה כך{זה מרגיז אותה}. חברות אחרות הן סופי וקלרה הפונות אליה בכינוי "גברת".
שרודר - ילד אשר אוהב במיוחד לנגן בפסנתר ובעיקר סימפוניות של בטהובן הפסנתר בו הוא מנגן תמיד הוא פסנתר קטן עד מאוד בתחילת הסדרה היו מנסים לקחת לו את פסנתר הצעצוע שלו ולהעביר אותו לפסנתר רגיל אך לשווא. לוסי שברה לו אותו אבל הסתבר שלא חסרים לו פסנתרים כאלו. לוסי מאוהבת בו והוא מתעלם ממנה. פעם לוסי נישקה אותו והדבר לא מצא-חן בעיניו {זו הייתה הרעלה בעיניו}. שונא אם נוגעים לו בפסנתר, נשענים עליו או רוקדים עליו (כמו במקרה של סנופי).
פאטי-שפוטה של לוסי. אחת הדמויות הראשונות שנוצרו בסדרה.
ויולט-שפוטה נוספת של לוסי אשר שונאת את פיג-פן.
פרידה-ילדה ג'ינג'ית ששונאת את צ'ארלי בראון ונוהגת להשוויץ על "התלתלים הטבעיים" שלה. בסיפור אחר ביודעה שסנופי הוא כלב ציד, היא דרשה ממנו שיצוד ארנבים. סיפור נוסף היא באה לשרודר ותהתה לגבי כך שהוא מנגן בפסנתר והתיישבה לידו, אחרי כן לוסי תהתה לגבי מעשיה ליד שרודר ואמרה לה שאולי היא אוהבת מוזיקה ולוסי אמרה שהיא צריכה לאהוב אצלו את המוזיקה של בטהובן, אם בכוונתה להישאר בביתו.
פרנקלין - ילד אפרו-אמריקאי.
פיג-פן - ילד מלוכלך.
ריראן ואן פלט - אחיהם הצעיר של לינוס ולוסי. נוהג לשבת מאחורי אמם בעת רכיבתה על האופניים ולהזהירה מכל מיני מכשולים העומדים בדרכה. בסיפור אחר הוא פגש ילדה שמעדיפה לקרוא לעצמה בכל פעם בשם אחר, כאשר הם נפגשו במרכול הם החליפו מוצרים בין שתי העגלות של אמותיהם. בסיפור נוסף מ-26 במרץ 1973 כשלוסי צרפה אותו לקבוצה של צ'ארלי בראון, הוא סיבך את צ'ארלי בראון בפרשת הימורים כאשר הוא התערב בתמימות עם סנופי לגבי ניצחונה של הקבוצה, מבלי שהוא יודע שהוא עושה משהו אסור.
95472 555 - דמות לה יש ספרות במקום שם.
וודסטוק- ציפור הצהוב. חברו הטוב של סנופי. לא הופיע רשמית בקומיקס עד 1969. הופיע בעקבות פסטיבל וודסטוק. בהתחלה הוצג כציפור רגילה לגמרי, ומאוחר יותר דמותו השתנתה, וכמוה גם משפחתו עוצבה בהתאם. וודסטוק מתואר כמי שאינו יכול לעוף היטב, דבר שמסתיים בסופו של דבר בהתנגשות בקיר. הוא מדבר בציוצים הנראים בקומיקס בסימני קריאה, אך ניתן להבין שסנופי מבין את שפתו. כשסנופי הופך להיות מסוק, וודסטוק הופך להיות הטייס שמפעיל אותו.
שרמי פלפלר - חבר נוסף של צ'ארלי בראון.
פוצ'י - ילדה שהייתה שכנה של צ'ארלי בראון. הייתה הראשונה שהחלה לקרוא לו בשמו המלא. ההופעה היחידה שלה הייתה ב-7 בינואר 1972 כשבה היא שבה לבקר את צ'ארלי בראון אחרי שהיא עברה דירה ותהתה אם סנופי עוד זוכר אותה, מכיוון שהוא היה גור כשהיא ראתה אותו בפעם האחרונה. צ'ארלי בראון אמר לה שהוא השתנה מאז וכשהיא ראתה אותו הוא היה בתור ג'ו קול.
לילה - הבעלים הראשונים של סנופי. היא אימצה אותו שהיה גור, אך מכיוון שלא הורשתה בבניין שבו היא גרה להחזיק כלב, היא החזירה אותו לחווה עד שהוא אומץ שנית על ידי צ'ארלי בראון. סנופי רואה אותה שנית כשהוא מבקר אותה בבית החולים ב-24 באוגוסט 1968.
טיבולט - שחקן שמשחק בקבוצה של פפרמינט פאטי, בעל דעות שוביניסטיות ויורד על מרסי בגלל היותה בת.
לורטה - צופה מוכרת עוגיות. סנופי, בתור צופה ביגל פוגש בה לראשונה ב-22 במאי 1974.
טראפלס (כמהין) - ילדה שנופשת בחוותו של סבה. ליינוס פוגש בה לראשונה ב-1 באפריל 1975 כשהוא וסנופי תרים אחר פטריית הכמהין. פעם נוספת שהוא פוגש בה הייתה ב-21 בינואר 1977 כששם הכיתה שלו ושל סאלי יוצאת לטיול שדה בחווה של סבה, ואחרי מריבה בינה לבין סאלי על ליינוס, הוא עולה על גג האסם ומתיישב שם עד שסאלי שולחת את סנופי בתור מסוק הצלה שמחלץ אותו משם.


== ראו גם ==
העץ אוכל העפיפונים
Charlie Brown (שיר של קולדפליי)


== קישורים חיצוניים ==

 אתר האינטרנט הרשמי של פינאטס (באנגלית) פינאטס, ברשת החברתית טוויטר
פינאטס, באתר אנציקלופדיה בריטניקה (באנגלית)


== הערות שוליים ==
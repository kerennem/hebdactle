דְהַרְמַה (בסנסקריט: धर्म) או דְהַמַּה (בפאלי: धम्म) היא מושג מרכזי במספר דתות הודיות, ביניהן בודהיזם, הינדואיזם, ג'ייניזם וסיקיזם. אין למילה מקבילה בשפות אחרות, ובדתות השונות למושג משמעות שונה. ניתן לתרגם את המילה ל"אמת" או "צדק", אך גם ל"חובה" (דתית או מוסרית), "אתיקה" ו"דרך". מקור המושג בסנסקריט רומז על משמעות של "משא" שנושא הכוהן-הברהמין שמחויב לביצוע הטקסים הוֶדיים.


== המושג דהרמה בבודהיזם ==

 ערך מורחב – ארבע האמיתות הנאצלותבבודהיזם מבוטאת המילה דהמה, כפי שהיא מבוטאת בפאלי, לשון הקודש של הבודהיזם. לביטוי דהמה משמעויות רבות בטקסט הבודהיסטי, הראשונה בהם היא "חוק טבע" או "אמת", לרוב הכוונה לתובנות הבסיסיות ביותר של הבודהה בנוגע לטבע הקיום והמצב האנושי. תובנות אלו נקראות לרוב ארבע האמיתות הנאצלות, והן כדלקמן:

האמת בדבר קיומו של הסבל - דוקהה: החיים בעולם אינם משביעי רצון, לא הרמוניים, וכוללים סבל.
האמת בדבר מקורו של הסבל - סמודייה: השתוקקות, דחייה ובורות הן המובילות לסבל.
האמת בדבר אפשרות ריפוי הסבל - נירודה: ניתן להרפא מהסבל ולהגיע למצב של שקט נפשי המכונה נירוונה.
האמת בדבר הדרך לשחרור מסבל - מרגה: הדרך להגיע לנירוונה כוללת שמונה צעדים ונקראת הדרך המתומנת הנאצלת.המושג דהרמה הוא גם אחת משלוש אבני החן בהן נתמך כל בודהיסט בדרך אל ההארה. שלוש אבני החן מקבלות ביטוי בצורת שבועה אותה משננים בודהיסטים:


== המושג דהרמה בג'יניזם ==
הג'ייניזם מוסיף אמיתת יסוד נוספת על ארבע הקיימות: החומר הנצחי של הבריאה, התווך שבו נעים כל הברואים.


== המושג דהרמה בהינדואיזם ==
ההינדואיזם משתמש במונח סנטנה דהרמה (Sanatana Dharma) הלקוח משפת הסנסקריט, שפירושו הדרך הנצחית.
דהרמה היא מערכת הכללים שעל פיה הפרט מנהל את חייו, בהתאם לקאסטה שלו. מערכת כללים זו - הדהארמשסטרה, "ההלכה ההודית", התפתחה מכתבי ההדהארמסוטרות.
את מושג ההינדואיזם מתרגמים כ"הינדו-דהרמא" (הדהרמה של ההינדים), כלומר דרך החיים הנכונה למאמיני ההינדואיזם.


== ראו גם ==
אדי דהרמה


== קישורים חיצוניים ==
דהרמה, באתר אנציקלופדיה בריטניקה (באנגלית)
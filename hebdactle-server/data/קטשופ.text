קטשופ (בסינית מסורתית:番茄醬) הוא רוטב העשוי בעיקר מעגבניות. המרכיבים הבסיסיים של הקטשופ המודרני הם עגבניות, חומץ, סוכר, ומלח. לעיתים מוסיפים לו תבלינים ומרכיבים נוספים כגון: פלפל אנגלי, ציפורן, קינמון, בצל, סלרי או ירקות אחרים.
הקטשופ התחיל כסוג של רוטב העשוי מפטריות או דג מלוח עם עשב ורטבים. קטשופ פטריות עדיין קיים בכמה מדינות, כמו בריטניה.
את הקטשופ נוהגים לאכול עם מזונות מלוחים, בשר ובעיקר צ'יפס. ישנם סוגים מתוקים יותר ופחות, וכן ברמות חריפות שונות. קטשופ מעורב עם מיונז מהווה לעיתים את הבסיס לרוטב אלף האיים, ולעיתים גם ביצירת רוטב ברביקיו, במקום רכז עגבניות. חברת היינץ מובילה את נתח שוק הקטשופ העולמי.
בישראל מקובל קטשופ (בפרט הסוג המתוק) בעיקר כרוטב למאכלי ילדים ולמזון מהיר. בשנת 2015 נאסר על חברת "היינץ" להשתמש בשם "קטשופ" במוצריה מכיוון שהוא לא התאים לתקן הקטשופ הישראלי, ובמקומו היא השתמשה בשם "מתבל עגבניות". לאחר כשנה שונה התקן.


== ראו גם ==
קטשופ בננה


== קישורים חיצוניים ==
דורעם גונט, המדריך למדעי הקטשופ, באתר הארץ, 20 ביוני 2008
יובל הימן, היינץ שמיינץ: מכינים קטשופ, באתר nrg‏, 28 בנובמבר 2011
 דורון פישלר, האם קטשופ הוא לא באמת קטשופ?, בפודקאסט "התשובה", דצמבר 2020
קטשופ, באתר אנציקלופדיה בריטניקה (באנגלית)
אילון גלעד, מדוע הפך הקטשופ למתבל, והאם מתבל הוא גם מטבל?, באתר הארץ, 14 בינואר 2021


== הערות שוליים ==
אנדרו קרנגי (באנגלית: Andrew Carnegie;‏ 25 בנובמבר 1835 - 11 באוגוסט 1919) היה איש עסקים ונדבן אמריקאי.


== ביוגרפיה ==
קרנגי נולד בסקוטלנד להורים חקלאיים. בגיל 14 בערך, עזב את סקוטלנד ועבר לארצות הברית שבאותן שנים פתחה את שעריה למהגרים מרחבי העולם. קרנגי היה מראשוני תעשייני הפלדה.
בדומה לג'ון ד. רוקפלר, היה קרנגי תעשיין רב עוצמה ששלט בצורה אנכית על תעשיית ייצור הפלדה, החל מכרייתה (כברזל גולמי) ובדרכי הובלתה למפעליו ועד לשליטה ברוב מפעלי הפלדה בארצות הברית. בשנת 1900 ייצרו מפעליו כמות פלדה גדולה יותר ממה שיוצר בבריטניה כולה.
קרנגי לא רק היה בין העשירים הגדולים, אלא היה בין הנדבנים הגדולים בארצות הברית. בין השאר תרם כספים לבניית אוניברסיטת קרנגי מלון, אולם הקונצרטים קרנגי הול וכן ספריות ציבוריות, בתמורה להתחייבות הרשות המקומית לממן את תחזוקתן. בדרך זו הוקמו בזכותו כ-1,600 ספריות.
קרנגי היה חבר מקרוב של מתיו ארנולד. קרנגי דבק באמונה שלמה בשיפור החינוך, קרנגי הקדיש חלק ניכר מהונו הפרטי להפצת תורתו של ארנולד בארצות-הברית. 
אסטרואיד 671 Carnegia  נקרא על שמו.


== כתביו שתורגמו לעברית ==
'עושר', תרגם יניב פרקש, בתוך חקירות ודרישות: מאמרי מופת על חברה, אמונה ומצב האדם, ערך אסף שגיב, כנרת זמורה-ביתן דביר ומרכז שלם, 2011.


== קישורים חיצוניים ==
אנדרו קרנגי, באתר "Find a Grave" (באנגלית)
אנדרו קרנגי, באתר אנציקלופדיה בריטניקה (באנגלית)
כתבי אנדרו קרנגי בפרויקט גוטנברג (באנגלית)
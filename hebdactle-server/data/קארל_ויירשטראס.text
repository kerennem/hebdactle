קארל תאודור וילהלם וַיֶירְשְטְרַאס (בגרמנית: Karl Theodor Wilhelm Weierstraß‏; 31 באוקטובר 1815, אוסטנפלדה (Ostenfelde), מחוז וסטפאליה - 19 בפברואר 1897, ברלין) היה מתמטיקאי גרמני, המכונה "אבי האנליזה המודרנית".
ויירשטראס הוא האיש האחראי לניסוח הקפדני והיסודי של האנליזה המודרנית. פעל רבות כדי להבהיר את היסודות לנושאים הללו, ונודע בכך שהתעקש שכל הוכחה תהיה מבוססת על יסודות מוצקים. תוך שהוא מסתמך על עבודתו של אוגוסטין לואי קושי, הניח את התשתית המוצקה של החשבון האינפיניטסימלי, שעד תקופתו היו רעיונותיו בעייתיים בשל הבסיס הרעוע שלהם. ויירשטראס הנהיג את ההגדרות המודרניות של מושגים יסודיים כמו גבול ונגזרת, במונחי 
  
    
      
         
        ε
      
    
    {\displaystyle \ \varepsilon }
   ו- 
  
    
      
         
        δ
      
    
    {\displaystyle \ \delta }
  . כמה מהמשפטים החשובים באנליזה נקראים על שמו, דוגמת משפט בולצאנו-ויירשטראס ומבחן M של ויירשטראס להתכנסות טורי פונקציות.
ויירשטראס נחשב גם למרצה מצוין, ואחד מתלמידיו היה גאורג קנטור, שוויירשטראס היה תומך נלהב של רעיונותיו המהפכניים. תלמידים נוספים שלו היו פרדיננד גאורג פרובניוס, סופיה קובלבסקי, ארתור מוריץ שנפליס, הרמן שוורץ ומתמטיקאים מפורסמים נוספים.


== ציוני דרך בחייו ==
החל משנת 1864 כיהן כפרופסור למתמטיקה באוניברסיטת ברלין.
בשנת 1886 יצא ספרו: Abhandlungen aus der Funktionenlehre, המציג את פיתוחיו בתאוריה המודרנית (באותם ימים) של פונקציות. הספר התבסס על טיוטות של הרצאותיו שכתבו תלמידיו.
בשנת 1872 הדגים את "פונקציית ויירשטראס": פונקציה רציפה בקטע, שאין לה נגזרת באף נקודה בו.


== אותות והוקרה ==
ב-1895 החברה המלכותית הבריטית העניקה לו את מדליית קופלי.
מכתש על הירח נקרא על שמו.


== ראו גם ==
משפטי ויירשטראס - רשימת משפטים של ויירשטראס בתחומים שונים במתמטיקה


== קישורים חיצוניים ==

קארל ויירשטראס, באתר פרויקט הגנאלוגיה במתמטיקה
קארל ויירשטראס, באתר MacTutor (באנגלית)
רשימת מונחים על שם ויירשטראס בוויקיפדיה האנגלית
קארל ויירשטראס, באתר אנציקלופדיה בריטניקה (באנגלית)
כתבי קארל ויירשטראס בפרויקט גוטנברג (באנגלית)
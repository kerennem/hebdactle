אמנוניים (בלעז: ציקלידים; שם מדעי: Cichlidae) היא משפחת דגים מסדרת הדקראים. משפחת האמנוניים גדולה ומגוונת, ומהווה חלק נכבד מסדרת הדקראים. קיימים לפחות 1,300 מינים שונים המתוארים באופן מדעי, ולאור זאת משפחת האמנוניים היא אחת המשפחות הגדולות ביותר במערכת בעלי החוליות. מספר רב של מינים חדשים מתגלה מדי שנה, ומינים רבים נשארים ללא תיאור. לכן מספר המינים הממשי לא ברור, והערכת מספרם נעה בין 1,300 ל-3,000 מינים.
דגים אלה חיים בנהרות ואגמים טרופיים בעיקר באמריקה הדרומית, המרכזית ואפריקה שמדרום לסהרה אך גם ברחבי המזרח התיכון (לרבות בישראל) ותת-היבשת ההודית וכמה מהמינים נפוצו למדינות נוספות כמינים פולשים. רוב המינים חיים במים מתוקים אך כמה מינים חיים גם במים מליחים ואף בקרבת החופים (דגים מהסוגים: Tilapia‏, Sarotherodon‏, Oreochromis‏, Mayaheros ‏, Pseudetroplus ו-Etroplus).
דגים אלה הם קרובי משפחתם של השפתניים, התוכינונים והשוניתיים מקבוצת דמויי-שפתן. כמו רוב בני הקבוצה הם בעלי גוני צבעים רבים ובעלי סנפירים רחבים וראשים מעוגלים.
גודלם של האמנוניים מגוון, ונע מ-2.5 ס"מ במינים מסוימים עד למטר אצל המינים אמנון קיסרי ואמנון טווסי מנומר (Cichla temensis). אחדים מהמינים משמשים כדגי מאכל ומינים מסוימים משמשים כדגי נוי, כמו למשל: דיסקוס, רמירז ומלאכי.


== מיון ==
במשפחה זו 9 תת-משפחות:

Astronotinae - בה 3 סוגים.
Cichlasomatinae - בה 38 סוגים.
Cichlinae - בה 3 סוגים לרבות הסוג ציקלה.
Etroplinae - בה 2 סוגים.
Geophaginae - בה 14 סוגים.
Heterochromidinae - בה סוג ומין יחיד Heterochromis multidens.
Pseudocrenilabrinae - בה 150 סוגים. בה למפרולוגוס קליפטרוס.
Ptychochrominae - בה 4 סוגים.
Retroculinae - בה סוג אחד.


== גלריה ==

		
		
		
		
		
		
		
		
		
		
		
		


== ראו גם ==
אמנוּן - שם לא-טקסונומי למספר דגי מאכל מהמשפחה


== קישורים חיצוניים ==

אמנוניים, באתר אנציקלופדיה בריטניקה (באנגלית)אמנוניים, באתר ITIS (באנגלית)
אמנוניים, באתר NCBI (באנגלית)
אמנוניים, באתר Animal Diversity Web (באנגלית)
אמנוניים, באתר האנציקלופדיה של החיים (באנגלית)
אמנוניים, באתר GBIF (באנגלית)


== הערות שוליים ==
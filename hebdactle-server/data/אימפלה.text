אימפלה (שם מדעי: Aepyceros melampus) היא אנטילופה אפריקנית בינונית המצויה בערבות קניה, טנזניה, מוזמביק, נמיביה, בוטסואנה, זמביה, זימבבווה, דרום אנגולה, צפון מזרח דרום אפריקה ואוגנדה. השם אימפלה בא משפת הזולו והוא גם מקור שמה של בירת אוגנדה, קמפלה.


== תיאור ==
משקלה הממוצע של האימפלה 75 קילוגרם. פרוותה בצבע חום אדמדם מלבד שערות לבנות בתוך האוזניים, מעל העיניים, בלחיים, בחלק העליון של הצוואר, בבטן התחתונה ובאחוריים. קו שחור דק נמתח באמצע הגב התחתון כמו גם בחלק האחורי של הירכיים.
לזכרים קרניים ארוכות היכולות להגיע לאורך של 90 סנטימטר. לאימפלה שני תת-מינים המאכלסים אזורים נפרדים באפריקה. לתת-המין אימפלה שחורת-פנים יש סימונים שחורים ייחודים על הפנים והיא גדולה וכהה במעט מהאימפלה המצויה.


== התנהגות ==
אימפלה מהווים מין מרכזי בערבות שונות. הם מצויים לרוב בעדרים המורכבים מזכר אחד ומספר נקבות. מזונם מורכב בעיקר מעשבים ועלים. זכרי האימפלה לרוב טריטוריאליים למדי, אך בתקופות יובש הגבולות הטריטוריאליים נפרצים כאשר העדרים מחפשים מים ונוצרים עדרים מעורבים גדולים יותר.


== גלריה ==

		
		
		
		
		


== קישורים חיצוניים ==

אימפלה, באתר אנציקלופדיה בריטניקה (באנגלית)אימפלה, באתר ITIS (באנגלית)
אימפלה, באתר NCBI (באנגלית)
אימפלה, באתר Animal Diversity Web (באנגלית)
אימפלה, בבסיס הנתונים ARKive (באנגלית)
אימפלה, באתר האנציקלופדיה של החיים (באנגלית)
אימפלה, באתר GBIF (באנגלית)


== הערות שוליים ==
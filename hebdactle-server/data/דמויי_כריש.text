דמויי כריש (שם מדעי: Selachimorpha) היא אולטרה-סדרה בתוך מחלקת דגי הסחוס (סחוסיים) של מינים שונים החיים בימים ובאוקיינוסים והם מהטורפים הבולטים בהם.
בשימוש היומיומי המונחים כריש וכרישים מציינים מינים של על-סדרה זו (למרות שיש סוג טקסונומי ספציפי הנקרא כריש ומשפחה הנקראת כרישיים). בין מיני הקבוצה ידועים ביותר המינים: כריש לווייתני - הדג החי הגדול ביותר, עמלץ לבן - הדג הטורף הגדול בעולם, עמלץ כחול, פטישן כד-חרטום, כריש טיגריסי, כריש כחול וכריש שורי.
הקבוצה מחולקת ל-2 על-סדרות גדולות: כרישים גלניים ובעלי קוץ.


== מאפיינים כלליים ==
דמויי הכריש (להלן ייקראו רק כרישים, כדי למנוע סרבול) הם דגי סחוס, כלומר: השלד שלהם עשוי מסחוס ולא מעצם גרמית. הגוף של רובם בנוי בצורה הידרודינמית ורבים מהם הם שחיינים טובים. רבים ממיני הכרישים הם טורפים פעילים שתוקפים דגים ויצורים ימיים אחרים, כולל יונקים ימיים, אך יש ביניהם גם מסנני פלנקטון הניזונים מסינון הפלנקטון שנסחף במים. הכרישים נמצאים בדרך כלל בראש מארג המזון הימי, הן בשל גודלם והן בשל היותם ציידים קטלניים. לגדולים שבהם אין אויבים טבעיים מלבד האדם, הלווייתן הקטלן, תנין הים, הראשתן ומיני כרישים אחרים.
לרוב הכרישים חושים חדים מאוד עם דגש על ריח וראייה, ולחלקם יש גם איברים הנקראים אמפולות לורנציני המאפשרים להם לחוש בשינויים בשדה אלקטרומגנטי וזרמים חשמליים. הזימים שלהם אינם מכוסים וחריצי הזימים בולטים בצידי ראשם, מעל סנפירי החזה. מספר החריצים במינים השונים של דמויי הכריש נע בדרך כלל בין 5 ל-6. לעומת זאת, בבטאים הזימים נמצאים בגחון, לצד הפה ומתחת לסנפירי החזה.


== דמויי הכריש הגדולים ביותר ==


== מיון ==
אולטרא-סדרה דמויי כריש (Selachimorpha)
על-סדרה כרישים גלניים (Galeomorphii)
סדרה כרישאים (Carcharhiniformes)
משפחה כרישיים (Carcharhinidae)
משפחה כרישי סמור (Hemigaleidae)
משפחה כרישכלביים שפמתניים (Leptochariidae), בה סוג ומין יחיד כרישכלב שפמתן (Leptocharias smithii)
משפחה כרישחתוליים (Proscylliidae)
משפחה קטנשיניים (Pseudotriakidae)
משפחה גלדניים (Scyliorhinidae)
משפחה פטישניים (Sphyrnidae)
משפחה כרישוניים (Triakidae)
סדרה דמויי עמלץ (Lamniformes)
משפחה עמלציים (Lamnidae)
משפחה כרישועליים (Alopiidae)
משפחה כרישים ענקים (Cetorhinidae) בה מין יחיד כריש ענק (Cetorhinus maximus)
משפחה כרישי חול (Odontaspididae)
משפחה כרישים גדולי פה (Megachasmidae), בה מין יחיד כריש גדול פה (Megachasma pelagios)
משפחה כרישי גובלין (Mitsukurinidae), בה מין יחיד כריש גובלין (Mitsukurina owstoni)
משפחה כרישי תנין (Pseudocarchariidae), בה מין יחיד כריש תניני (Pseudocarcharias kamoharai)
סדרה זנבתנאים (Orectolobiformes)
משפחה כרישים עיוורים (Brachaeluridae)
משפחה מפרקתניים (Ginglymostomatidae)
משפחה כרישי במבוק (Hemiscylliidae)
משפחה כרישטיחיים (Orectolobidae)
משפחה כרישי צווארון (Parascylliidae)
משפחה כריש לווייתניים (Rhincodontidae) בה מין יחיד כריש לווייתני (Rhincodon Typus)
משפחה זנבתניים מנומרים (Stegostomatidae) בה מין יחיד זנבתן (Stegostoma fasciatum)
סדרה הטרודונטאים (Heterodontiformes)
משפחה הטרודונטיים (Heterodontidae)
על-סדרה בעלי קוץ (Squalea)
סדרה מגרנאים (Pristiophoriformes)
משפחה מגרנים (Pristiophoridae)
סדרה קוצנאים (Squaliformes)
משפחה כרישי גולפר (Centrophoridae)
משפחה כרישי עפיפון (Dalatiidae)
משפחה כרישפיים (Echinorhinidae)
משפחה כרישי פנס (Etmopteridae)
משפחה טריזניים (Oxynotidae)
משפחה ישנוניים (Somniosidae)
משפחה קוצניים (Squalidae)
סדרה מלאך ימיים (Squatinidae)
משפחה מלאך ימיים (Squatinidae)
סדרה שש זימאים (Hexanchiformes)
משפחה חסחוסניים (Chlamydoselachidae)
משפחה שש זימיים (Hexanchidae)
סדרה Protospinaciformes - נכחדה
סדרה Cladoselachiformes - נכחדה. בה הקלדוסלאכה
סדרה קסנקנתידה (Xenacanthida) - נכחדה
סדרה היבודונטים (Hybodontiformes) - נכחדה


== גלריה ==

		
		
		
		
		
		
		
.


== קישורים חיצוניים ==

דמויי כריש, באתר ITIS (באנגלית)
דמויי כריש, באתר NCBI (באנגלית)
דמויי כריש, באתר האנציקלופדיה של החיים (באנגלית)
 What is a Shark? מאת Ben G. Thomas ביוטיוב
איילת שני, כל הסיפורים על קצת דם מפצע שמושך כרישים זה שטויות, באתר הארץ, 6 בפברואר 2019
נפתרה התעלומה: זו הסיבה שמוטציות של כרישים אלימים חיים בתוך הרי געש מתפרצים, באתר וואלה!‏, 24 ביולי 2020
הניו יורק טיימס, לפני 19 מיליון שנה הכרישים כמעט הלכו בדרכם של הדינוזאורים, באתר הארץ, 8 ביוני 2021


== הערות שוליים ==
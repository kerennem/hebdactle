הלהקה הוא סרט קולנוע ישראלי, שיצא לאקרנים בשנת 1978 בבימויו של אבי נשר. הסרט זכה להצלחה רבה בבתי הקולנוע בארץ, בעת צאתו לאקרנים צפו בו כ-504,000 צופים והוא אף הגיע למקום ה-37 ברשימת 50 שוברי הקופות בארצות הברית. את הסרט ליווה המלחין והמעבד יאיר רוזנבלום, שהיה מנהלה המוזיקלי של להקת הנח"ל והלחין את השירים ששרה הלהקה ומופיעה איתם גם בסרט. הסרט מלווה בשירי הלהקות הצבאיות של אותה תקופה והשתתפו בו זמרים ושחקנים צעירים יוצאי הלהקות שהפכו עם השנים לאמנים חשובים, בהם: גידי גוב, מאיר סוויסה, דפנה ארמוני, גלי עטרי, ששי קשת וטוביה צפיר. השירים הוקלטו מחדש על ידי שחקני הסרט בעיבודיו של רוזנבלום.
במרכזו של הסרט סכסוך ומרד בלהקה בעקבות חילוקי דעות על סולו וכבוד. הוא מבוסס על אירועים אמיתיים, ובהם "המרד הגדול" שהתחולל בלהקת הנח"ל ב-1971, במהלך החזרות לקראת מופע גדול במלאת 30 שנה לייסודו של הפלמ"ח. את המופע ניהל יאיר רוזנבלום, שגם הלחין את רוב השירים בו, ובהם השיר "מסביב למדורה" שכתב נתן אלתרמן במלאת לפלמ"ח שבע שנים. רוזנבלום ייעד את הסולו בשיר לגידי גוב, אך היותו זמר חדש בלהקה הביאה למחלוקת קשה, שהביאה לפרישת רוזנבלום מהפקת המופע. בעקבות זאת העביר רוזנבלום את השיר אל צוות הוי חטיבת הצנחנים ושלישיית פיקוד המרכז עם הסולנית דורית ראובני, והוא הושר על ידם במשותף.


== עלילה ==
הסרט, שמתרחש במהלך מלחמת ההתשה, מספר את סיפורה של להקה צבאית יוקרתית (התואמת את להקת הנח"ל במציאות). אל הלהקה מצטרפים שלושה חיילים חדשים. חברי הלהקה הוותיקים מקבלים את פניהם בקבלת פנים צוננת הכוללת התבדלות מהם, התנכלות, החרמה וזאת בהתאם למסורת הנהוגה עם מצטרפים חדשים. לאחר תקופת ההסתגלות של החיילים החדשים וכניסתה של הלהקה לשגרת הופעות, נודע למפקדי הלהקה כי הלהקה היא אחת מהמועמדות להופעה בטלוויזיה וכי ההכרעה תהיה על פי איכות הופעותיהם בימים הבאים. בתקופה זו נוצרים בלהקה סכסוכים ומתחים בין חבריה הוותיקים על רקע של כבוד ותפקידי סולו, וזאת מתוך שאיפה ורצון מצד חברי הלהקה להצליח ולעורר התלהבות אצל אמרגנים לצורך עבודתם בתום השירות הצבאי. במקביל יוזמים מפקדי הלהקה (ובעיקר הבמאי) משטר חזרות ומשמעת נוקשים לנוכח ידיעתם אודות הסיכוי להופעה בטלוויזיה. כתוצאה מלחץ מפקדיהם ומהאווירה העכורה השוררת בלהקה, במהלך אחת מהחזרות, למיקי נשבר מהתנהגותו הבוטה של במאי הלהקה והיא שופכת עליו לבן, וכתוצאה מכך מעיפים את מיקי מהלהקה. לאחר מכן חברי הלהקה מכריזים על מרד כנגד הבמאי שלהם בתגובה לסילוקה של מיקי מהלהקה. מרד זה מגבש את חברי הלהקה אך גם מאיים על המשך קיומה, שכן המפקדים מחליטים לפרק את הלהקה. פקידת המפקד לא מספיקה להודיע לטלוויזיה על ביטול ההופעה, ובסופו של דבר, חוזרים בהם המפקדים מהחלטת הפירוק, וההופעה מתקיימת, עם מיקי שחוזרת ללהקה.


== שחקנים ודמויות ==


== פסקול הסרט ==
 ערך מורחב – הלהקה (פסקול)מרבית השירים מבוצעים בסרט במלואם (כולל ההעמדה) על ידי השחקנים המשתתפים בו וכן מרבית השירים הופיעו במקור בביצועה של להקת הנח"ל, ויאיר רוזנבלום, שהיה המנהל המוזיקלי של הלהקה, עיבד אותם מחדש לצורך הפקת הסרט. דני ליטאי, במאי הלהקות הצבאיות שעבד אף הוא רבות עם להקת הנח"ל, יצר את הכוריאוגרפיה המלווה. בעיבודי השירים לסרט נשמר אופי הביצועים המוכר של הלהקות הצבאיות, שכלל שימוש נרחב בשירת קולות רקע לצד מספר סולנים וכן ליווי מוזיקלי מצומצם יחסית, בשל הצורך בניידות המופע והעלאתו בתנאי שטח.


== המחזמר "הלהקה" בתיאטרון "הבימה" ==
בשנת 2006, כ-30 שנה לאחר יציאת הסרט, העלה תיאטרון הבימה את "הלהקה" כמחזמר תיאטרלי בעיבודם של ענת גוב (מחזה) ורמי קלינשטיין (מוזיקה), בכיכובם של הקאסט:


== המחזמר "הלהקה" בהפקת התיאטרון הארצי ==
בשנת 2022, הועלה "הלהקה" כמחזמר תיאטרלי בבימויו של צדי צרפתי,
המחזה מאת אורן יעקובי וניהול מוסיקלי של טל בלכרוביץ', ,צוות השחקנים: 


== קישורים חיצוניים ==
 "הלהקה", במסד הנתונים הקולנועיים IMDb (באנגלית)
"הלהקה", באתר ספר הקולנוע הישראלי
"הלהקה", באתר אידיבי
 "הלהקה", במסד הנתונים הקולנועיים Kinopoisk.ru (ברוסית)
"הלהקה", במיזם "אישים" לתיעוד היצירה הישראלית"הלהקה" - הסרט המלא לצפייה בתשלום באתר ארכיון ישראלי לסרטים - סינמטק ירושלים
זאב רב-נוף, אלבום הצימוקים המרים, דבר, "דבר השבוע", 7 באפריל 1978, המשך
 גלריית תמונות של הסרט, בארכיון האינטרנט (מהאתר הבלתי רשמי של הזמרת גלי עטרי)
יפעת יעקובסון, ליהוק של להקה, באתר ynet, 10 ביולי 2002
טל פרי, "הלהקה" 2004, באתר nrg‏, 21 באפריל 2004
"הערכנו ש'הלהקה' לא יוקרן בקולנוע בכלל", באתר nrg‏, 13 באפריל 2013
דודי פטימר, ‏"הלהקה" - 40 שנה לסרט: הריבים מאחורי הקלעים, החזרות וסצנות הסקס, באתר מעריב אונליין, 31 במרץ 2018


== הערות שוליים ==
ממגורה היא מבנה לאחסון חומרים בתפזורת ובמקרים מסוימים אף לנוזלים. ממגורות משמשות בעיקר בתחומי החקלאות והתעשייה. ממגורות נבנות על פי רוב ממתכת או מבטון. הן בעלות צורות שונות, שהנפוצות ביותר בהן הן של גלילים צרים וגבוהים. לממגורות פתח מילוי עליון ופתח ריקון תחתון.
בין החומרים הנפוצים המאוחסנים בממגורות ניתן למצוא גרעיני דגנים, פחם, מלט ועוד. במקרים מסוימים עבודה בממגורה עלולה להיות מסוכנת.
ממגורות שימשו את האנושות משחר ההיסטוריה. בחפירות תל צף נמצאו שרידים של שש ממגורות שנבנו על בסיס ממספר שכבות של לבנים, וקיר היקפי מלבנים בגובה 2-3 מטר. על הקירות החיצוניים התגלו שרידי טיח סיד לבן.


== קישורים חיצוניים ==

 בניית הסילו בקיבוץ אפיקים, יומני כרמל 1952 (התחלה 1:38)
 בניית הסילו של המשביר זרעים, יומני כרמל 1951 (התחלה 1:21)
ממגורה, באתר אנציקלופדיה בריטניקה (באנגלית)


== הערות שוליים ==
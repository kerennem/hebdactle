טחנת רוח היא מנוע הרותם את אנרגיית הרוח לטחינת דגנים לקמח. למנועים המונעים על ידי הרוח יש גם שימושים אחרים, כגון שאיבת מים ודישה. כיום משתמשים בטורבינת רוח, המנצלות גם הן את אנרגיית הרוח, להפקת חשמל.


== סוגי טחנות רוח ==
העמוד (post mill) היא טחנה בה גוף הטחנה כולו מסתובב על בסיסו, ומכוון את הלהבים לכיוון הרוח. טחנת העמוד נחשבת לסוג טחנת הרוח העתיק ביותר באירופה, והשימוש בו באנגליה, למשל, החל כבר במאה ה-11 או ה-12. באנגליה עדיין פועלת טחנת עמוד שהוקמה ב-1665.
טחנת סינר (smock mill) היא טחנה בה גוף הטחנה קבוע, וגג הטחנה עם הלהבים מסתובב כמעין סינר של הגוף. הגוף לרוב משושה או מתומן.
טחנת מגדל (tower mill) היא טחנה הדומה לטחנת הסינר, עם גוף בנוי מלבנים או אבן. מתקנים שונים שמשו לכיוון הלהבים. ב-1745 המציא המהנדס אדמונד לי מערכת אוטומטית לכיוון הלהבים, בעזרת מערכת להבים קטנה בזווית ישרה ללהבים העיקריים.


== היסטוריה ==


=== באירופה ===

באירופה, השתמשו בטחנות רוח החל מימי הביניים. אזורים מפורסמים שבהם השתמשו בטחנות רוח היו בהולנד וספרד. טחנות הרוח של ספרד ממלאות תפקיד נכבד בספרו של מיגל דה סרוונטס, דון קישוט.
וטחנות הרוח באירופה פרחו החל מהמאה ה-12 בעקבות מסעי הצלב. את טכנולוגיית טחנת הרוח הביאו הצלבנים לאירופה בעקבות ניסיונם בטחנות רוח במזרח התיכון.
מקורות פרסיים מראים שהיה שימוש בטחנות רוח כבר במאה הראשונה והשנייה לפני הספירה.


=== בארצות הברית ===
בארצות הברית נעשה שימוש בטחנות רוח לצורך שאיבת מים בחוות ובתחנות הרכבת (מים שנועדו לקירור הרכבות) במערב התיכון.
ההתפתחות בשאיבת המים בארצות הברית הייתה הגורם העיקרי בהתפתחות החקלאות בצפון אמריקה, באזורים נרחבים בהם ללא טחנות רוח לשאיבת מים לא הייתה מתפתחת חקלאות בשל מחסור במקורות מים זמינים.
התפתחות זו תרמה גם להתפשטות פסי הרכבת בכל העולם, על ידי שאיבת מים בצורה קלה מבארות כדי לספק צרכים של רכבות קיטור. טחנות רוח עדיין משמשות לשאיבת מים במקומות רבים בהם חיבור לחשמל אינו אפשרי.
טורבינה בעלת הרבה להבים, סוג של טחנת רוח, הייתה נפוצה מאוד בארצות הברית בעבר. טורבינה זו ניצלה את הרוח החזקה לשם שאיבת מי תהום.


== טורבינות רוח ==
עיקרון ניצול אנרגיית הרוח עליו בוססו טחנות הרוח משמש כיום לייצור חשמל. מתקנים הדומים לטחנות רוח, והקרויים טורבינת רוח, מפיקים אנרגיה חשמלית. טורבינות אלה, הממוקמות בדרך כלל על הרים גבוהים או באזורים שטוחים בהם יש הרבה רוח, מנצלות את אנרגיית הרוח להפקת חשמל. בישראל קיימות חוות טורבינות רוח בצפון רמת הגולן, ברמת סירין שבגליל התחתון ועל הגלבוע.


== ראו גם ==
טחנת מים
טורבינת רוח
רוח


== קישורים חיצוניים ==
בסיס נתונים של טחנות רוח באירופה
טחנות רוח בעולם
איגוד טחנות הרוח הדני
היסטוריה של טחנות רוח בארצות הברית
טחנות רוח בעולם - היסטוריה
המרכז האמריקאי לשימוש באנרגיית רוח
מוזיאון טחנות רוח באוקלהומה(הקישור אינו פעיל)
טחנות רוח קטנות לשימוש עירוני
טחנת רוח, באתר אנציקלופדיה בריטניקה (באנגלית)
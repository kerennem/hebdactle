תרנגול הודו מבוית הוא הזן המבוית של המין תרנגול הודו מצוי (Meleagris gallopavo) שבסוג תרנגול הודו.
תרנגול ההודו בוית באמריקה הצפונית בעת החדשה לפני 200–500 שנה בקירוב, כשבמרכז אמריקה הוא בוית כבר בשנת 2,000 לפנה"ס, כנראה על ידי המאיה. בניגוד לשמו, הוא כלל איננו מגיע מהודו, אליה חשבו שהגיעו מגלי אמריקה. באותו אופן הכינוי האנגלי "turkey" (באנגלית גם שמה של טורקיה), התפתח בשל בלבול בין תרנגול ההודו לבין הפנינייה, שמקורה באפריקה והיא נודעת כנראה לאנגלים דרך סוחרים טורקיים.
תרנגול ההודו בוית ומגודל בעיקר בשביל בשרו המשובח, ביציו ונוצותיו. התרנגול המבוית שונה ביותר מאביו הפראי. הוא גדול יותר ויכול להגיע לאורך 12–100 ס"מ למשקל 40 ק"ג - כמעט העוף הכי גדול מבין המעופפים. בגלל משקלם וכנפיהם הקצרות הם אינם יכולים לעוף בניגוד למין החי בטבע.
התרנגולים המבויתים הם בדרך כלל לבנים לגמרי או שחורים לגמרי למעט אזור החזה שיכול להיות מעט ירוק-חום מבריק או אדום. הראש קטן אדום עם פנים כחולות ומעל למקור ישנו דלדל.
תכולת החלבון והברזל בבשר הודו גדולה משל תרנגול הבית, ותכולת השומן קטנה יותר. הבשר נחשב משובח מאוד ותרנגול ההודו מגודל בחוות לצורך הבשר והחזה שלו תפוח מאוד לצורך כך.


== ראו גם ==
רשימת זני תרנגולי הודו 
תרנגול הודו מצוי
פיטום אווזים


== קישורים חיצוניים ==
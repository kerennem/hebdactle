כווית סיטי (בערבית: مدينة الكويت, "מדינת אל-כוית") היא עיר הבירה של כווית והעיר הגדולה בה. העיר שוכנת במזרח המדינה על שפת המפרץ הפרסי ומונה 584,313 בני אדם ע"פ הערכה רשמית משנת 2018. היא מכונה "העיר" בקרב המקומיים. בכווית סיטי ממוקמים הפרלמנט של כווית ("מג'לס אל-אומה"), רוב המשרדים הממשלתיים במדינה, רוב המשרדים הראשיים של החברות המקומיות, מספר שגרירויות, ומגדלי כווית.
צורכי המסחר והתחבורה של המקומיים מסופקים על ידי נמל התעופה הבינלאומי של כווית (המכונה "אל-שואלק"), בנוסף לנמל הימי, נמל אל-אחמדי ("מינאא' אל-אחמדי") הממוקם על חופי המפרץ הפרסי 50 ק"מ דרומית לעיר הבירה כווית. העיר שימשה כבירת התרבות הערבית לשנת 2001.


== שכונות בעיר ==
רשימת שכונות בעיר: ביאן (بيان), באניד אל-קאר (بنيد القار), חולה (حولي), אל-ג'אבריה (الجابرية), מישרף (مشرف), א-סאלמיה (السالمية), סבאח א-סאלם (صباح السالم), סלוא (سلوى), שארק (شرق), א-שויח' (الشويخ), א-רמית'יה (الرميثية), עבדאללה סאלם (عبدالله السالم), א-נוזהה (النزهه), כיפאן (كيفان), א-שאמיה (الشامية), א-דיעיה (الدعية), אל-פיחא (الفيحا), אל-קאדסיה (القادسية), א-דאסמה (الدسمه), קורדובה (قرطبة), א-סוראא (السره), אל-יארמוכ (اليرموك), אל-מנסוריה (المنصورية), אל-אנדאלוס (الاندل).


== היסטוריה ==

העיר נכבשה בשנת 1991 במלחמת המפרץ על ידי צבא עיראק. שם העיר שונה לאל-קדימה (בערבית: القديمه). כנראה, שם זה היה השם הראשון של העיר לפני ששינו אותו לכווית. השם הוחלף על מנת למחוק או להעלים את ההיסטוריה של כווית. בזמן המלחמה העיר הופצצה ונגרם לה נזק גדול: בניינים נשרפו ונהרסו, כבישים ומנהרות שימשו מטרות לתקיפות; המוזיאון של כווית, שכלל עבודות אמנות וסמלים וערכים יקרים מאוד, נשדד ונשרף; מגדליה של כווית, שהיו סמל לאומי, שימשו מטרה לסדאם חוסיין, מנהיג עיראק דאז, אך לא נגרם נזק משמעותי למגדלים.
אחרי הפלישה ולאחר גירוש הצבא העיראקי, משקיעים זרים וממשלת כווית עשו מאמצים רבים לשקם את העיר ולתקן את הנזק. כיום כל סימני המלחמה נמחקו. מאז נבנו בתי מלון חדשים, נבנו שכונות חדשות, והעיר מושכת יותר ויותר תיירים.


== כלכלת העיר ==
כלכלת כווית מאפשרת כניסת משקיעים חדשים. לפי אגודת בתי המלון בכווית, ישנם 25 בתי מלון חדשים המתוכננים או נמצאים בבנייה, ביניהם בתי המלון הבאים:

אינטרקונטיננטל כווית
הוטל מיסוני כווית
פור סיזנס הוטל
הסקואר קפיטל טאואר
המרידיאן כווית


== ערים תאומות ==
רשימת הערים התאומות של כווית סיטי:

צרפת קאן, צרפת
הממלכה המאוחדת לונדון, הממלכה המאוחדת
ספרד מרבלה, ספרד
ארצות הברית בוורלי הילס, ארצות הברית
צרפת פריז, צרפת
טורקיה אנקרה, טורקיה
מונקו מונקו, מונקו
הודו נבי מומבאי, הודו


== קישורים חיצוניים ==
כווית סיטי, באתר אנציקלופדיה בריטניקה (באנגלית)


== הערות שוליים ==
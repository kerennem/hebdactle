מכלית היא אונייה הנושאת מטען נוזלי גדול בתפזורת. סוגים עיקריים של מכליות הם: מכלית נפט, מכלית כימיקלים ומכלית גז טבעי מעובה.
רוב מוחלט של המכליות הן מכליות נפט המשמשות להעברת נפט מסביב לעולם והן משלימות את צינורות הנפט הגולמיים במערך התובלה העולמי של הנפט. מכליות ענק הן הספינות הגדולות ביותר בעולם. מכליות נפט עשויות להגיע לממדים עצומים ולאורך של למעלה מ-400 מטרים, למכליות כאלה מקובל לקרוא מכליות על.
מכליות גרמו מספר פעמים לאסונות סביבתיים כאשר הן טבעו ליד חופים וגרמו לדליפות דלק. דליפה כזו של המכלית אקסון ואלדז גרמה לנזק סביבתי רב בחופי אלסקה.
נהוג לסווג את המכליות לפי כושר הנשיאה שלהן:

VLCC - Very Large Crude Carrier, מעל 200,000 טון.
SUEZMAX - אוניות שיכולות לעבור דרך תעלת סואץ, 125,000 - 200,000 טון.
AFRAMAX - Am. Freight Rate Assoc - אוניות אמריקאיות היכולות לשאת בין 80,000 - 125,000 טון.
פנמקס - אוניות שיכולות לעבור דרך תעלת פנמה, 50,000 - 79,000 טון.
MR - Medium Range (גודל בינוני), 38,000 - 50,000 טון.
GP - General Purpose (לשימוש כללי), מתחת ל-38,000 טון.


== ראו גם ==
התבקעות מכליות נפט
מכלית (אורכב 07.02.2009 בארכיון Wayback Machine), באתר "שער לים - הובלה ימית".


== קישורים חיצוניים ==
מכלית, באתר אנציקלופדיה בריטניקה (באנגלית)
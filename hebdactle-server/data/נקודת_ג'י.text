נקודת ג'י, או נקודת גרפנברג (Gräfenberg), על שם הגינקולוג הגרמני ארנסט גרפנברג, היא אזור קטן בגוף האישה, בדופן הבטנית של הנרתיק, מאחורי עצם הערווה וסביב השופכה.

על פי הסברה הרווחת, זהו אזור ארוגני אשר גירויו מסב הנאה ואורגזמה רבת עוצמה. עצם קיומה של הנקודה שנוי במחלוקת, ורוב הספרים המתייחסים אליה מיועדים לקהל הרחב ולא לזה המדעי.
את המונח "נקודת ג'י" טבע בשנת 1981 פרנק אדייגו, חוקר מיניות אמריקאי, על שם גרפנברג, ששיער קיומה של נקודה זו בשנות ה-50. המונח זכה לפרסום רק שנה לאחר מכן, עת נכלל בספר פופולרי אודות מיניות, "The G spot and other discoveries about human sexuality". ספר זה זכה לביקורות צוננות אודות מהימנותו ודיוקו המדעי מצד גינקולוגים רבים.[דרוש מקור]


== קישורים חיצוניים ==
אראלה טהרלב בן-שחר, סוף-סוף: אפשר להפסיק לחפש את נקודת הג'י, באתר ynet, 15 בינואר 2010


== הערות שוליים ==
ביצת כבול (באנגלית: Bog) היא ביצה בה ישנה הצטברות של כבול, חומר דחוס ורקוב חלקית של צמחים ותאית המצוי בטבע היכן שרוכזה אדמת סחף או ביצות. החום והלחץ שבהם היה נתון החומר לא היו גבוהים מספיק ליצירת פחם, והחומרים האורגניים שבו לא התפרקו עד תום בשל מחסור בחמצן. זהו אחד מארבעת הסוגים העיקריים של ביצות. מי הביצה בדרך כלל חומציים, אם כי קיים גם סוג של ביצת כבול שמימיה בסיסיים הקרוי באנגלית Fen (Fen).
ביצות כבול מכוסות לעיתים קרובות בשיחי אברשיים.
ביצות כבול נוצרות במקומות בהם המים על פני הקרקע חומציים ומכילים כמות נמוכה של חומרים מזינים.
בביצות הכבול יש בדרך כלל מגוון בעלי חיים, פטריות וצמחים ייחודיים, והם בעלי חשיבות רבה למגוון הביולוגי.
ביצות כבול נמצאות בדרך כלל באזורים בעולם בהם יש אקלים קרים, ממוזגים, ובעיקר בחצי הכדור הצפוני. ביצות הכבול הגדולות ביותר בעולם נמצאות באזורי השפלה המערביים של סיביר שברוסיה, והם משתרעים על מעל ל-600,000 קמ"ר. ביצות כבול נפוצות למדי גם בצפון אירופה. ישנם אזורים נרחבים במיוחד של ביצות כבול בקנדה, סקוטלנד ופינלנד.


== קישורים חיצוניים ==

ביצת כבול, באתר אנציקלופדיה בריטניקה (באנגלית)
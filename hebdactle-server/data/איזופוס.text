אַיְזוֹפּוֹס או אַיְסוֹפּוֹס (מיוונית: Αἴσωπος;‏ 620 לפנה"ס – 562 לפנה"ס) היה ממשיל משלים יווני.


== חייו ==
מקום היוולדו לא ידוע בוודאות; גרסאות שונות מציעות את פריגיה, אתונה, סרדיס, תראקיה או מקומות אחרים. בין היתר תואר כמוקיון בעל חטוטרת, מכוער, כבד פה, אך בעל שכל חריף וכישרון הלצה ושנינה. 
כוהני דלפי הרגו את איזופוס משום שעלב בדבריו את האורקל שלהם, ששכן במשכן האלים והיה משיב לשאלות של האזרחים הפשוטים. איזופוס אמר שהאורקל מסייע לכוהנים להרוויח ממצוקותיהם של המאמינים הפשוטים. בתגובה הסתירו כוהני דלפי קערת זהב קדושה בין חפציו של איזופוס, האשימו אותו בגנבה, וכעונש זרקו אותו מראש צוק אל המים. 
איזופוס הוזכר לראשונה בכתבי ההיסטוריון היווני הרודוטוס מן המאה ה-5 לפנה"ס, אך הרודוטוס אינו מציין את תכונותיו הגופניות (כיעור, חטוטרת וכדומה), ואלו התווספו לדמותו בתקופה מאוחרת בהרבה. הרודוטוס גם אינו מסביר את הסיבות להריגתו, וגם הסבר זה הופיע מאוחר יותר, אצל היסטוריונים רומאים.


== משליו ==
 ערך מורחב – משלי איזופוסבמשך דורות רבים נלמדו משליו של איזופוס, שהשתמש בדמויות של אדם וחיה בצורה אלגורית. כמו האפוסים של הומרוס, גם משלי איזופוס עברו במשך שנים רבות מפה לאוזן, עד שבערך בשנת 300 לפנה"ס הם תועדו בכתב. בתקופה ההלניסטית נלמדו משליו בבתי הספר, ופילוסופים השתמשו בהם להבהרת טיעוניהם. אף חז"ל עשו בהם שימוש (למשל רבי יהושע בן חנניה במשל האריה והחסידה). משליו הם מקור למטבעות לשון רבים, כגון "ענבים חמוצים" (ראו השועל והענבים). משלי איזופוס תורגמו לשפות רבות.
מחברים רבים הלכו בעקבותיו של איזופוס, ובהם המשורר וממשיל המשלים הנודע ז'אן דה לה פונטן (1621–1695).
ממשליו הידועים של איזופוס: 

"הצב והארנב"
"הצרצר והנמלה"
"השועל והאריה"
"השועל והכרם"
"השועל והעורב"
"זאב זאב"
"עכבר העיר ועכבר הכפר"
"התרנגולת שהטילה ביצי זהב"
"השועל והחסידה"
"האריה והעכבר"
"האריה והחסידה"
"השועל והענבים"


== קישורים חיצוניים ==
כתבי איזופוס בפרויקט בן-יהודה
ג'וזף ג'קובס, משלי איזופוס, 1996 - (קריאת הספר בתצוגה מקדימה באתר "גוגל ספרים" )
משלי איזופוס, באתר Out of Print Library (באנגלית)
משלי איזופוס מאוירים (באנגלית)
Aesopica: משלי איזופוס באנגלית, בלטינית וביוונית
משלי איזופוס בגרסת אודיו, באתר LibriVox (באנגלית)
משלי איזופוס, בפרויקט גוטנברג (באנגלית)
ג'וזף ג'ייקובס, ‏משלי איזופוס אצל היהודים, במהדורת 1901–1906 של האנציקלופדיה היהודית (באנגלית)
Laura Gibbs, Aesop Illustrations: Telling the Story in Images
Laura Gibbs, Life of Aesop: The Wise Fool and the Philosopher
איזופוס, באתר אנציקלופדיה בריטניקה (באנגלית)
כתבי איזופוס בפרויקט גוטנברג (באנגלית) איזופוס, ברשת החברתית Goodreads
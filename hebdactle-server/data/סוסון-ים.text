סוסון-ים (שם מדעי: Hippocampus) הוא סוג דג הנמנה עם משפחת האבובוניים (משפחה בה חברים גם סוסון עשב וסוסון האצה) ומתת-משפחת סוסוני ים. סביבתם הטבעית של סוסוני הים היא אזורי צמחייה ימית. סוסוני ים נפוצים ליד חופים ובשוניות אלמוגים שבהם שורר אקלים טרופי או סובטרופי. הם נפוצים באוקיינוס השקט, באוקיינוס האטלנטי ובאוקיינוס ההודי ובשלוחותיו, כולל מפרץ אילת.
אורך גופו יכול לנוע בין 13 מ"מ במין סוסון ים דניס (Hippocampus denise) ל-35 סנטימטר. סוסוני הים נודעים כבעלי החיים בהם זכרים מסוגלים להתעבר. שמו של סוסון הים ניתן לו בשל דמיון פניו לפני הסוס.
גופם מכוסה בלוחיות קשות וזנבם חסר סנפיר ומשמש לאחיזה ולא לשחייה - שכן סוסון הים נחשב כדג בעל כישורי שחיה נמוכים ביותר, ומרבית הזמן הוא אוחז באמצעות זנבו צמחי מים על מנת שלא להיסחף. הם ניזונים מסרטנים קטנים, תולעים וזחלי רכיכות שאותם הם צדים במים או שואבים מעל אצות.
לסוסון ים אין קיבה לכן המזון עובר בגופו מהר מאוד.


== רבייה ==
בדומה לאבוביים קרוביהם, סוסוני הים הזכרים נכנסים להריון במקום הנקבות. 
בעת עונת הרבייה לופתים הזכר והנקבה זה את זה בזנבם. הזכר מנפח כיס עור[אין לו רחם] הנמצא מתחת לבטנו ורוקד ריקודים לנקבה במשך שעות.
הפריית סוסון הים היא הפריה פנימית. בסוסון הים קיימת הזדווגות, הנקבה מטילה את ביציה לכיס הדגירה הנמצא על בטנו של הזכר. בזמן העברת הביצים אל הכיס, הזכר מפרה אותן. עם תום ההטלה נשמרות הביצים בכיס הדגירה אצל הזכר. מספר הביצים בכיס יכול לנוע בין 10–300 ביצים.
הדגיגים מתפתחים בכיס שמתחת לבטנו של הזכר. בכיס מופיעות בלוטות עור המספקות מזון לביצים.
העוברים מתפתחים בכיס הדגירה במשך כארבעה שבועות. ככל שהם גדלים הכיס הולך ותופח. כאשר הושלמה התפתחות העוברים נפתח כיס הדגירה וסוסוני הים הזעירים יוצאים לים.


== מינים ==
Hippocampus abdominalis  לסון, 1827 (ניו זילנד ודרום ומזרח אוסטרליה)
Hippocampus alatus קייטר, 2001
Hippocampus algiricus קאופ, 1856
Hippocampus angustus גנתר, 1870
Hippocampus barbouri ג'ורדן & ריכרדסון, 1908
סוסון-ים ננסי (Hippocampus bargibanti)  וייטלי, 1970 (אזור מערב האוקיינוס השקט (אינדונזיה, הפיליפינים, פפואה גינאה החדשה, איי שלמה וכו')
Hippocampus biocellatus קייטר, 2001
Hippocampus borboniensis Duméril, 1870
Hippocampus breviceps וילהלם פטרס, 1869 (דרום ומזרח אוסטרליה)
Hippocampus camelopardalis ביאנקוני, 1854
Hippocampus capensis בולנגר, 1900
Hippocampus colemani קייטר, 2003
Hippocampus comes קנטור, 1850
Hippocampus coronatus טמינק & שלגל, 1850
Hippocampus denise לוריי & רנדל, 2003
Hippocampus erectus פרי, 1810 (החופים המזרחיים של האמריקות, בין נובה סקוטיה ל אורוגוואי)
Hippocampus fisheri ג'ורדן & אבארמן, 1903
סוסון-ים מהגר (Hippocampus fuscus)  רופל, 1838 (האוקיינוס ההודי)
Hippocampus grandiceps קייטר, 2001
סוסון-ים מדובלל (Hippocampus guttulatus)  קובייר, 1829
Hippocampus hendriki קייטר, 2001
סוסון-ים תיכוני (Hippocampus hippocampus)  (ליניאוס, 1758) (הים התיכון והאוקיינוס האטלנטי)
Hippocampus histrix קאופ, 1856 (האוקיינוס ההודי, המפרץ הפרסי, ים סוף, והמזרח הרחוק)
Hippocampus ingens גירארד, 1858 (חופי צפון ומרכז האוקיינוס השקט ודרום אמריקה)
סוסון-ים דורבני (Hippocampus jayakari)  באולנגר, 1900
Hippocampus jugumus קייטר, 2001
סוסון-ים סואצי (Hippocampus kelloggi)  ג'ורדן & סניידר, 1901
סוסון-ים חלק (Hippocampus kuda)  בלייקר, 1852
Hippocampus lichtensteinii קאופ, 1856
Hippocampus minotaur גומון, 1997
Hippocampus mohnikei בלייקר, 1854
Hippocampus montebelloensis קייטר, 2001
Hippocampus multispinus קייטר, 2001
Hippocampus procerus קייטר, 2001
Hippocampus queenslandicus אורני, 2001
Hippocampus reidi גינסבורג, 1933 (איי אלמוגים בקריביים)
Hippocampus semispinosus קייטר, 2001
Hippocampus sindonis ג'ורדן & Snyder, 1901
Hippocampus spinosissimus ובר, 1913
Hippocampus subelongatus קסטלנאו, 1873
Hippocampus trimaculatus לך, 1814
Hippocampus whitei בלייקר, 1855 (מזרח אוסטרליה)
Hippocampus zebra וייטלי, 1964
Hippocampus zosterae ג'ורדן & ג'ילברט, 1882 (מפרץ מקסיקו והאיים הקריביים)


== סוסוני ים בישראל ==
בישראל קיימים חמישה מינים של סוסוני ים:
בים התיכון:
סוסון-ים תיכוני (Hippocampus hippocampus)
סוסון-ים מדובלל (Hippocampus guttulatus)
ובים האדום:
סוסון-ים חלק (Hippocampus kuda)
סוסון-ים סואצי (Hippocampus kelloggi)
סוסון-ים דרבני (Hippocampus jayakari)
סוסון-ים מהגר (Hippocampus fuscus) (בשנים האחרונות נצפה גם בים התיכון כתוצאה של הגירה לספסית)
		
		
		
		
		
		


== בתרבות ==
הסמל של חברת הברזים חמת זה סוסון ים.
ישנו יקב בירושלים בשם "יקב סוסון ים".


== קישורים חיצוניים ==
סוסון-ים, באתר ITIS (באנגלית)
סוסון-ים, באתר NCBI (באנגלית)
סוסון-ים, באתר Animal Diversity Web (באנגלית)
סוסון-ים, באתר האנציקלופדיה של החיים (באנגלית)
סוסון-ים, באתר GBIF (באנגלית)
נדב לוי, לרקוד עם סוסונים, באתר הספרייה הווירטואלית של מטח
Seahorse.org
Project Seahorse
חדשנות מהטבע ארגון הביומימיקרי הישראלי, ‏למה זנב סוסון הים מרובע?, באתר "הידען", 23 באוגוסט 2015
  נועם קורטלר, סוסון ים קוצני, באתר תמונת טבע, אילת, אוקטובר 2018
גדעון לב, לסוסוני ים יש מנגנון טרף שאין לאף חיה אחרת. כעת מתברר כיצד הוא פועל, באתר הארץ, 14 בספטמבר 2021


== הערות שוליים ==
שֻׁמָּר פשוט (שם מדעי: Foeniculum vulgare) הוא צמח רב-שנתי ממשפחת הסוככיים. גובהו בין מטר אחד לשלושה מטרים.
מוצאו באזור אגן הים התיכון. תפוצתו כוללת מקומות בהם ניקוז המים גרוע, ליד מקורות מים (כגון נחלים ומעיינות) וליד הים. השומר הפשוט מעדיף מורדות אבניים וסלעיים.
עליו מנוצים, חתוכים לאונות דקות בצבע ירוק כהה. בחורף עליו נובלים ונהפכים אפורים. עליו של השומר מזוהים לעיתים בטעות כעלי שבת ריחני, הידועים גם בשמם העממי, שמיר. פריחתו איננה סדירה, ונמשכת מאפריל ועד נובמבר.


== שימושים ==
זן מתורבת של השומר הפשוט מצטיין בגבעול תחתון מעובה שצורתו מעין פקעת (אין זו פקעת אמיתית, כיוון שהיא נמצאת מעל האדמה). "פקעת" זו נמכרת מסחרית כירק, המשמש הן בסלטים והן בבישול.
מהשומר הגדל בר בישראל אפשר לאכול את העלים, שהם בעלי טעם אניס עדין. גבעוליו דקים וקשים; יש המשתמשים בהם כשיפודים לצלייה.
זרעיו של השומר משמשים כתבלין, בין השאר בתערובת התבלינים הרב דה פרובאנס הנפוצה במטבח הצרפתי.
לשומר מספר שימושים ברפואה טבעית, נחשב יעיל כנגד דלקות וכנגד בעיות עיניים, קשיי עיכול, כאבי בטן, שלשולים, קלקולי קיבה, נפיחויות וכן מעודד יצירת חלב אם.
בקוסמטיקה נחשב כמועיל בבעיות עור ומונע הזדקנות מוקדמת.

		


== ראו גם ==
אניס


== קישורים חיצוניים ==
שומר פשוט, באתר אנציקלופדיה בריטניקה (באנגלית)שומר פשוט, באתר ITIS (באנגלית)
שומר פשוט, באתר NCBI (באנגלית)
שומר פשוט, בבסיס הנתונים ARKive (באנגלית)
שומר פשוט, באתר האנציקלופדיה של החיים (באנגלית)
שומר פשוט, באתר צמח השדה
שומר פשוט, באתר צמחיית ישראל ברשת
שומר פשוט, באתר Tropicos (באנגלית)
שומר פשוט, באתר GBIF (באנגלית)
שומר פשוט, באתר The Plant List (באנגלית)
שומר פשוט, באתר IPNI (באנגלית)
שומר - טעם ריח ובריאות, אתר "ד"ר יאנג" לרפואה משלימה
שומר, באתר הישראלי לרפואה הודית
שרי אנסקי, שומר על הגחלת, באתר nrg‏, 4 בנובמבר 2005
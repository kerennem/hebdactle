לַבּוֹרַנְט (בעברית: מַעְבְּדָן) הוא אדם, בעל תואר מתאים, העוסק בניהול מעבדה ובפיקוח על העבודה ועל הניסויים שמתבצעים בה.
הלבורנט דואג להכין חומרים בתחילת כל ניסוי, לארגן כלים ואף לעיתים קרובות לבצע ולהדגים את הניסוי. תפקיד הלבורנט הוא סידור המעבדה, הכנת החומרים והכלים וביצוע הניסויים והפיקוח עליהם.
בקופות החולים, לבורנטים ולבורנטיות לוקחים דגימות שונות (כגון דם, שתן, כיח) מן הנבדקים, וכמה שעות מאוחר יותר בודקים אותו.
בתי ספר יסודיים ועל יסודיים, בהם יש מעבדות, מעסיקים לבורנטים. כיוון שישנן מגמות לימוד שונות, וניסויים מתחומי דעת שונים (פיזיקה, כימיה, ביולוגיה, אקולוגיה), הרי שלרוב הלבורנט צריך להבין בתחומי דעת אלו.


== קישורים חיצוניים ==
האיגוד הישראלי למדעי המעבדה הרפואית
הסתדרות המיקרוביולוגים, הביוכימאים ועובדי המעבדות
מלי קמפנר, "עובדי המעבדות בישראל חשופים לחומרים מסרטנים", באתר ynet, 20 באוגוסט 2006
מיטל יסעור בית-אור, מחקר: עובדי מעבדות נמצאים בסיכון גבוה לחלות בסרטן, באתר ynet, 26 באפריל 2007
עידו אפרתי, מצוקת עובדי המעבדה במערכת הבריאות: מחציתם יפרשו בקרוב, ואין דור המשך, באתר הארץ, 25 בפברואר 2015
חיים ביאור, "עובדי מעבדה בעלי תואר דוקטור משלימים הכנסה במלצרות ובשליחויות", באתר TheMarker‏, 7 במאי 2015
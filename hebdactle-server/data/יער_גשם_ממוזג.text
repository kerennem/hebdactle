יער גשם ממוזג, הוא יער של עצים מחטנאים או בעלי פרחים המתקיים בקווי רוחב בינוניים באזורים של כמות משקעים מרובה. רובם נמצאים באקלים בעלת לחות גבוהה המגיעה עקב קרבה לאוקיינוס וחלקם נמצאים באזורים בעלי אקלים תת-טרופי לח.
יער גשם ממוזג נבדל מיער ממוזג במספר מאפיינים:

משקעים: כמות גשם גבוהה (מינימום של 2000-3000 מ"מ/שנה בהתאם לקו הרוחב), בדרך כלל עקב לחות המגיעה מהים.
קרבה לאוקיינוס: יערות גשם ממוזגים תלויים בקרבה לים כדי למתן את השינויים הנובעים מחילופי עונות השנה, מה שיוצר חורפים מתונים וקייצים קרירים יותר מאזורים ביבשת. ביערות גשם ממוזגים רבים קיימת תופעה של ערפל קיץ שעוזר לשמור על הקור והלחות גם בחודשי הקיץ.
הרים בחופי היבשת: הלחות שעולה מן הים במעלה ההר מעלה את כמות המשקעים במורדות הקרובים לים.יערות הגשם הממוזגים מקיימים את הרמות הגבוהות ביותר של ביומסה מכל מערכת אקולוגית יבשתית ונודעים בעצים בעלי ממדים עצומים
ישנם אנשים שעובדים בגינון יערות.
היערות מכסים אחוז ניכר של כדור הארץ, אך מרוכזים במספר אזורים מרכזיים:


== קרובים לים ==
צפון-מערב אמריקה (צפון-מערב קליפורניה עד דרום-מזרח אלסקה)
צפון-מערב אירופה (איי בריטניה ונורווגיה)
דרום צ'ילה
דרום-מזרח אוסטרליה (טזמניה/ויקטוריה)
החוף המערבי של האי הדרומי של ניו זילנד


== אקלים תת-טרופי ==
היערות ממזרח לים השחור בטורקיה וגאורגיה
האי הצפוני של ניו זילנד
דרך הגנים בדרום אפריקה
דרום-מערב יפן
היערות בהרי מרכז טאיוואן.


== קישורים חיצוניים ==
דָּוִיד גְּרוֹסְמַן (נולד ב-25 בינואר 1954 בירושלים) הוא סופר, מסאי, משורר, מחזאי ושדרן רדיו ישראלי. ספריו תורגמו לשפות רבות, ופורסמו ברחבי העולם. זוכה פרס ראש הממשלה ליצירה, פרס נלי זק"ש, פרס א.מ.ת, פרס ספיר, פרס אלבטרוס ופרס מאן בוקר הבינלאומי. עמית כבוד זר באקדמיה האמריקאית לאמנויות ולמדעים. חתן פרס ישראל לספרות לשנת תשע"ח. חבר באגודה המלכותית לספרות (RSL) בבריטניה.
בכל יצירותיו משתמש גרוסמן בכלים ספרותיים מודרניים, כגון זרם התודעה, זוויות ראייה שונות בסיפור, ועירוב של דמיון עם מציאות, במיוחד בסיפורי ילדים.


== קורות חייו ==

דויד גרוסמן נולד בירושלים למיכאלה (ילידת ירושלים) וליצחק (יליד פולין). אחיו הצעיר, ניר, הוא עיתונאי ספורט. בבית למד לאהוב ספרות ובכללה ספרות יידיש. למד בבית הספר 'בית הכרם', וב'תיכון ליד האוניברסיטה' בירושלים, במגמה המזרחנית הראשונה שהוקמה בבית הספר.
בגיל תשע התחיל את דרכו ככתב צעיר. לאחר שירותו הצבאי כנגד ביחידה 8200, המשיך גרוסמן בעבודתו ברדיו ב"קול ישראל" ולמד באוניברסיטה העברית בירושלים פילוסופיה ותיאטרון.
סיפוריו הראשונים פורסמו בכתב-העת "סימן קריאה". ב-1979, לאחר סיום לימודיו ולפני שפרסם את קובץ סיפוריו הראשון, "רץ", זכה בפרס ניומן עבור סיפורו "יאני על ההר". סיפורו "חמורים" זכה בפרס הארי הרשון ב-1980.
גרוסמן עבד ב"קול ישראל" ככתב וכשחקן תסכיתים, והיה בין מגישי "חתול בשק", שם שודר לראשונה כתסכית ספרו "דו-קרב". שם גם שידר עם דני אלדר את הסדרה ההומוריסטית "סטוץ". גרוסמן תרם את קולו לדיבוב דמויות שונות בסדרה פינוקיו במהלך 1981 אשר בה גם דיבבה רעיה אדמוני, חברתו להגשת סדרת התסכיתים "חתול בשק". בהמשך שידר את התוכנית ״שירים ושיעורים״, אליה התקשרו מאזינים צעירים, שקיבלו מהמורים שהתארחו בה, תשובות לשאלות בנושאי שיעורי הבית. גרוסמן עזב את תוכניתו ב"קול ישראל" בשנת 1988, במחאה על ההגבלות שהוטלו על כתבים, במיוחד בנושאי פלסטינים. באותה שנה זכה בפרס הר ציון בעבור מאמציו לתרום לשלום ולהבנה בין ערבים ליהודים.


== חיים אישיים ==
גרוסמן נשוי למיכל ולהם נולדו שני בנים ובת. בנם האמצעי אורי, חייל בשירות חובה בחיל השריון, נהרג במלחמת לבנון השנייה, יומיים לאחר שגרוסמן, יחד עם עמוס עוז וא. ב. יהושע, ערך מסיבת עיתונאים ודרש ממדינת ישראל להסכים להפסקת אש ולא להרחיב את הלחימה בלבנון כפי שהחליטה לאחר מכן. על פעולתו במלחמה טרם שנהרג, כחלק מ"כוח בניה", קיבל בנו לאחר מותו צל"ש אלוף.חודשיים לאחר שבנו נהרג, נאם גרוסמן את הנאום המרכזי בעצרת לציון 11 השנים לרצח רבין. נאומו זה עורר הדים רבים וזכורים ממנו הביטויים "הנהגה חלולה" ו"אין מלך בישראל", בהתייחסו להנהגה המדינית והצבאית בישראל, ו"לתת לפירומן לעסוק בכיבוי אש" שהתייחס למינויו של אביגדור ליברמן לשר לעניינים אסטרטגיים. גרוסמן קרא לצדדים לחזור למשא ומתן והתייחס לשכול מהצד הישראלי ומהצד הפלסטיני כאחד.
מאז שנת 2004 מכהן גרוסמן כנשיא עמותת קשב - מרכז להגנת הדמוקרטיה בישראל. בשנת 2010 נמנה עם מייסדי עמותת "אנו פליטים" המעניקה סיוע משפטי לפליטים מאפריקה המגיעים לישראל.
ארכיונו האישי מופקד בספרייה הלאומית.גרוסמן הוא חבר המועצה הציבורית של ארגון השמאל "בצלם".לאחר הבחירות לכנסת העשרים ושלוש ועל רקע מגפת הקורונה קרא להקמתה של ממשלת אחדות בין "הליכוד" ל"כחול לבן", אף שהמשיך בביקורתו על בנימין נתניהו.


== קריירה ספרותית ==
גרוסמן החל בקריירה ספרותית בשנת 1979 כאשר פגש את פרופ' גבריאל צורן והגיש לו לקריאה את סיפוריו הראשונים. הסיפורים הועברו לידי פרופ' מנחם פרי שהחל לפרסמם בכתב העת "סימן קריאה".
הרומן הראשון שלו, "חיוך הגדי", בחן את החיים ביהודה ושומרון תחת שלטון ישראל. ספר זה הפך לסרט, בבימויו של שמעון דותן. בשנת 1984 זכה גרוסמן בפרס ראש הממשלה ליצירה.
בסדרת הכתבות "הזמן הצהוב", שראתה אור כספר ב-1987 (זמן קצר לפני האינתיפאדה הראשונה), תיאר גרוסמן את רשמיו ביהודה ושומרון, שם ראה ש"פליטים הפכו את עצמם לכפילים של האנשים שהיו בעבר, במקום אחר, לאנשים שמחזיקים בידיהם רק יכולת אחת: היכולת לחכות." ספרו "עיין ערך: אהבה", שראה אור בשנת 1986, עוסק בניצולי השואה, ומסופר מארבע זוויות שונות.
בין ספריו הרבים, בשנת 2000 יצא לאור הספר "מישהו לרוץ אתו", שעוסק בחיים ברחובות ירושלים המודרנית. בשנת 2003 הוציא גרוסמן לאור את "מוות כדרך חיים: ישראל 10 שנים לאחר אוסלו", שם אסף את כתבותיו משנים עברו. ניתן לראות שם את התקווה והאופטימיות ששררו בתחילת תקופה זו.
בשנת 2004 כתב את השיר "שירת הסטיקר", המורכב מסטיקרים פוליטיים. השיר בוצע על ידי להקת "הדג נחש" באלבומה "חומר מקומי", והפך ללהיט.
ספרו "אשה בורחת מבשורה" יצא בהוצאת "הספריה החדשה" באפריל 2008.
בתחילת 2011 התפרסם שיר של גרוסמן, "קצר פה כל כך האביב", שאותו הקדיש לבנו אורי. את השיר הלחין וביצע יהודה פוליקר. השיר נכלל באלבומו של פוליקר "כל דבר מזכיר לי". באותה שנה התפרסם שיר נוסף שגרוסמן כתב את מילותיו, "אורחת זרים", שהלחין יוני רכטר וביצעו אלי גורנשטיין ונורית גלרון באלבומו של גורנשטיין "ונחיה".


== פרסים ==

1997: פרס גרינזיין האיטלקי , שבו זכו גם אהרן אפלפלד וא. ב. יהושע.
2007: פרס א.מ.ת, שהוגש על ידי ראש הממשלה אהוד אולמרט. בעקבות נפילת בנו במבצע האחרון של מלחמת לבנון השנייה שאותה הוביל אולמרט, סירב גרוסמן ללחוץ את ידו.
2008: פרס האחים שול, המוענק במינכן לסופרים המפגינים "עצמאות אינטלקטואלית ואומץ מוסרי". הפרס הוענק לו על אסופת מאמרים שנקראה בגרמנית "הכוח לתיקון" (Die Kraft zur Korrektur).
2009: פרס אקו"ם על מפעל חיים בספרות.
2009: פרס אלבטרוס הגרמני-הבינלאומי על ספרו "אישה בורחת מבשורה".
2010: פרס השלום של התאחדות הספרים הגרמנית.
2011: פרס מדיסיס על ספרו "אשה בורחת מבשורה".
2012: פרס ברנר על ספרו "נופל מחוץ לזמן".
2017: תואר דוקטור לשם כבוד מטעם האוניברסיטה העברית בירושלים.
2017: פרס מאן בוקר הבינלאומי על ספרו "סוס אחד נכנס לבר" בתרגומו לאנגלית, יחד עם המתרגמת ג'סיקה כהן.
2018: הוכרז כחתן פרס ישראל לספרות לשנת תשע"ח.
2021: זכה בפרס ברמן לספרות.
2022: זכה בפרס ארסמוס.
2022: תואר דוקטור לשם כבוד מטעם אוניברסיטת בן גוריון.


=== מועמדות ===
2022, מועמד פעם נוספת לפרס מאן בוקר הבינלאומי על הספר "איתי החיים משחק הרבה" יחד עם המתרגמת ג'סיקה כהן


== ספריו ==
גרוסמן כותב לילדים, לבני נוער ולמבוגרים. כל ספרי הסיפורת שלו למבוגרים ולנוער, וכן שני ספרי התיעוד שלו והמחזה 'גן ריקי', הופיעו בספרי סימן קריאה / הוצאת הקיבוץ המאוחד, וערך אותם מנחם פרי. גרוסמן כתב את הספרים הבאים:


=== ספרי ילדים ===
סדרת "סיפורי איתמר" (בהוצאת עם עובד):

איתמר מטייל על קירות (1986)
אח חדש לגמרי (1986)
איתמר מכתב (1988)
איתמר פוגש ארנב (1988)
איתמר צייד החלומות (1990)
איתמר וכובע הקסמים השחור (1992)
היה הייתם שני קופים (1996)
ג'ירפה ולישון (1999)
אל תדאגי רותי (1999)
רותי תישן ותישן (2004)
החברה הסודית של רחלי, איורים: גלעד סופר, (2010)
חיבוק, רישומים: מיכל רובנר, (2011) – זוכה עיטור אנדרסן לשנת 2012.
מי רוצה שק קמח?, איורים: גלעד סופר, (2011)
יונתן בלש ממש, איורים: גלעד סופר, (2012)
נסיכת השמש, רישומים: מיכל רובנר, (2015)(הספר בקטלוג ULI)
בובה תותי, איורים: גלעד סליקטר, (2017) (הספר בקטלוג ULI)
לכל קמט יש סיפור, עם עובד, 2022סדרת "סיפורי איתמר" (בהוצאת הקיבוץ המאוחד):

השפה המיוחדת של אוּרי (1989)
ספר השיאים של פוז (1994)


== עיבודים לספריו בקולנוע ==
"חיוך הגדי" (1986) – בבימויו של שמעון דותן
"מישהו לרוץ איתו" (2006) – סרט ומיני סדרת טלוויזיה בבימויו של עודד דוידוף
"הדקדוק הפנימי" (2010) – בבימויו של ניר ברגמן
"יש ילדים זיגזג" (2012) – עיבוד הולנדי לספר, בבימויו של וינסנט באל
באוגוסט 2019 פורסם שזכויות הספר "סוס אחד נכנס לבר" נרכשו במטרה להפוך אותו לסרט עתידי. הרוכשת היא חברת ההפקות האוסטרלית-אמריקנית Village Roadshow Pictures שעובדת בשיתוף עם אולפני הקולנוע הגדולים


== מחזותיו שהוצגו ==
מספר מספריו של גרוסמן עובדו והוצגו כמחזות:

"גן ריקי", הוצג בהבימה, הבמאי מיכאל גורביץ', תפאורן משה שטרנפלד, מוזיקה אבנר קנר, מרץ 1988. הוצג גם בתיאטרון צוותא, בבימוי שלומי חיוון ובביצוע תלמידי הסטודיו למשחק "בימת הנוער" כפר סבא בהנהלת השחקן טוביה גלבר, בתיאטרון הבית הצהוב בעיר הוד השרון בבימוי גילי פלד ובהשתתפות קבוצת התיאטרון הדרים. המערכה הראשונה של המחזה הועלתה בהשתתפות הלהקה הייצוגית של הרצליה "להקת על הבמה" בבימויו של יוסי שמן-רובין בשנת 2010. המחזה הועלה מחדש ב-2018, על ידי אנסמבל תיאטרון כפר סבא בבימויו של שלום שמואלוב.
"מומיק" (נובלה, מתוך "עיין ערך: אהבה") עובדה למחזה בידי בן בר-שביט ולנה לסקינה והועלתה ב-2005 בתיאטרון גשר, בבימויו של יבגני אריה.
"איתמר פוגש ארנב" עובד לקונצרט-הצגה על ידי המלחין יוני רכטר ובוצע על ידי התזמורת הפילהרמונית הישראלית בשנת 2009.
"יש ילדים זיגזג" עובד לבמה על ידי תיאטרון אורנה פורת לילדים ונוער ב-2007
"נופל מחוץ לזמן" עובד לבמה על ידי תיאטרון גשר ב-2014, בבימוי יחזקאל לזרוב.
"אשה בורחת מבשורה" עובד לבמה בתיאטרון הקאמרי ב-2016.
"סוס אחד נכנס לבר" עובד לבמה בתיאטרון הקאמרי ב-2017 על ידי מיכה לבינסון, זמן קצר לפני מותו, יחד עם דרור קרן.
"מישהו לרוץ אתו" עובד לבמה על ידי בית צבי ב-2019


== שירים ==
"שירת הסטיקר" – בוצע על ידי להקת הדג נחש.
"קצר פה כל כך האביב" – שיר שאותו הקדיש לבנו אורי – בוצע על ידי יהודה פוליקר.
"נופל מחוץ לזמן", "ברגע הזה", "זה מול זה", "איך תופיע בי", "כדי נשימה", "הולך", "אוגוסט", "בתוך חלום", "שקט ירד" – בוצעו על ידי הילה כהן אלעזר.
"אורחת זרים" – בוצע על ידי אלי גורנשטיין ונורית גלרון.


== לקריאה נוספת ==
נורית גרץ, סיפור מהסרטים – סיפורת ישראלית ועיבודיה לקולנוע, האוניברסיטה הפתוחה, 1993, פרק 7 – "בשטח ההפקר: חיוך הגדי", עמ' 321–364 (הספר בקטלוג ULI)
אילת נגב, שיחות אינטימיות, הוצאת ידיעות אחרונות, 1995, הפרק "דויד גרוסמן – אני חי כאילו מחר אמות", עמ' 296-289 (הספר בקטלוג ULI)
דויד גרוסמן, "ספרים שקראו אותי", בתוך רות קרטון-בלום (עורכת), מאין נחלתי את שירי - סופרים ומשוררים מדברים על מקורות השראה, הוצאת ידיעות אחרונות, 2002, עמ' 33–46 (הספר בקטלוג ULI)
סמדר שיפמן, דברים שרואים מכאן – דויד גרוסמן, אורלי קסטל-בלום ומאיר שלו: מעבר למודרניזם?, הוצאת כרמל, 2007 (הספר בקטלוג ULI)
מרית בן ישראל, כשדויד גרוסמן פגש את ויטו אקונצ'י, על אמנות הגוף בספר הדקדוק הפנימי, קו אדום אמנות, הקיבוץ המאוחד, 2010 (הספר בקטלוג ULI)
דויד גרוסמן, אשה בורחת מבשורה, באנתולוגיה "תמונה קבוצתית" (ספרות ישראלית במאה ה-21), עמ' 510–521, הוצאת כרמל, 2017 (הספר בקטלוג ULI)


== קישורים חיצוניים ==
 גיבור תרבות: תוכנית רדיו המוקדשת כולה לדוד גרוסמן, בהגשת ד"ר דן ערב, ד"ר דוד גורביץ' ויונתן גת: להאזנה
דינה ציונית, דויד גרוסמן, באתר הספרייה הווירטואלית של מטח
מידע על דויד גרוסמן בקטלוג "מרחב" של הספרייה הלאומית
חיפוש "דויד גרוסמן" בעיתונות יהודית היסטורית
דויד גרוסמן, ב"לקסיקון הספרות העברית החדשה"
דויד גרוסמן, ב"לקסיקון הקשרים לספרות ישראלית"
רשימת הפרסומים של דויד גרוסמן, בקטלוג הספרייה הלאומית
דויד גרוסמן, ב"לקסיקון הסופרים העברים בהווה"
דויד גרוסמן, באתר המכון לתרגום ספרות עברית (באנגלית)
דויד גרוסמן, באתר פרס א.מ.ת.ספרי דויד גרוסמן באתר הספריה החדשה
הספרים של דויד גרוסמן, באתר "סימניה"
דויד גרוסמן, במיזם "אישים" לתיעוד היצירה הישראלית
פאר פרידמן, "אאוטסיידר בילט-אין", נוסח עברי של ריאיון ארוך עם דויד גרוסמן בעיתון צ'כי, מאי 2011
שירי לב-ארי, החידה, באתר הארץ, 21 בדצמבר 2005
שירי לב-ארי, גרוסמן לא מדבר, באתר הארץ, 11 באפריל 2008
ניר ברגמן, פגישות עם דויד, באתר הספריה החדשה, 13 באוקטובר 2010
יואכים גאוק, דברים לכבוד דויד גרוסמן בטקס קבלת "פרס השלום" בפרנקפורט, באתר הספריה החדשה, 3 בנובמבר 2010
גבי בונוויט, על נזקי הטראומה, באתר הארץ, 10 במאי 2011
יותם שווימר, דויד גרוסמן: "הכתיבה נתנה לי את החיים בחזרה", באתר ynet, 18 במאי 2012
אילנה דיין וגלעד טוקטלי, ‏דוד גרוסמן: "ארבע שנים הפסדנו – זו דרך של חידלון", באתר ‏מאקו‏‏, ‏21 בינואר 2013‏ 
יותם שווימר, נופל מחוץ לזמן: דויד גרוסמן בן 60, באתר ynet, 25 בינואר 2014
יותם שווימר, נופל מחוץ לבמה: גרוסמן יושב בקהל, באתר ynet, 8 בספטמבר 2014
גילי איזיקוביץ, דויד גרוסמן: "מהרגע הראשון השרה רגב העלתה את כולנו על מסלול התנגשות", באתר הארץ, 15 ביוני 2015
 סימה קדמון, "מה שההתנחלויות גרמו זה שסימן השאלה שריחף מעליהן, מרחף עכשיו על ישראל כולה. על עצם הקיום שלה", באתר "ידיעות אחרונות", 1 ביוני 2017
 דויד גרוסמן, במסד הנתונים הקולנועיים IMDb (באנגלית)
דויד גרוסמן בן ה-11 מבקש טיפים בכתיבה מגיבור ילדותו אברהם שלונסקי, "הספרנים": בלוג הספרייה הלאומית, 13.06.2017
דויד גרוסמן, מיוחד למוסך: נאומו המלא של דויד גרוסמן בטקס קבלת תואר דוקטור לשם כבוד מטעם האונ' העברית, באתר "הַמּוּסָךְ - מוסף לספרות" של הספרייה הלאומית, 22.06.2017
נתי גבאי, התפילה של דויד גרוסמן: "עוד אוּכל להיות אדם חופשי, ועַם חופשי, בארצי, בְּבֵיתי, בתוך נפשי", "הספרנים": בלוג הספרייה הלאומית, 27.09.2017
הסופר דויד גרוסמן זכה בפרס ישראל, באתר וואלה!‏, 12 בפברואר 2018
 איה אליה, חיים של אחרים, באתר "ידיעות אחרונות", 25 במרץ 2019
רענן שקד, ישראל? "דיקטטורה כמו־דמוקרטית". הקורונה? "כל אחד לנפשו, אנחנו טרף קל. נתניהו? "כאילו הוטל כישוף". גנץ? "חוסל", באתר ynet, 2 באוקטובר 2020
אסתי אדיבי שושן, ‏כי רק בגללי הוא האבא שלי: על ספרי הילדים של דויד גרוסמן, עולם קטן 5, 2014, עמ' 90–116
מי-טל נדלר, ‏"תקשיב, לשבילים בארץ יש קול": מרחב אלטרנטיבי לאתיקה אלטרנטיבית באשה בורחת מבשורה מאת דויד גרוסמן, מכאן י"ז, 2017, עמ' 76–111
אביבה קרינסקי, "השיח על הזהות העצמית ביצירות דוד גרוסמן "איתמר וכובע הקסמים השחור", "עיין ערך אהבה"", מאזנים כרך ח גיליון 4, אוגוסט 2014 דויד גרוסמן, ברשת החברתית Goodreadsמכתביו

– מתוך הזמן הצהוב – ספורי רדיו
פרק מספרו "אישה בורחת מבשורה", באתר ynet
"אורי, היית לי מישהו לרוץ איתו", באתר ynet, 15 באוגוסט 2006 – הספד על קבר בנו אורי
נאומו של דויד גרוסמן בעצרת לזכר יצחק רבין, באתר הארץ, 4 בנובמבר 2006
"עכשיו, כשהספר נגמר", אתר הספריה החדשה
הסיפור שאנו כלואים בו, באתר הארץ, 20 בינואר 2009
למה מי מת?, באתר הארץ, 24 בפברואר 2012
רגע לפני שהאוזניים נאטמות, באתר הארץ, 11 במרץ 2012
 דוד גרוסמן מקריא מתוך, ‏הדקדוק הפנימי - וידאו, באתר הערוץ האקדמי, 1 בנובמבר 2004
על השתיקה, באתר הארץ, 3 באוגוסט 2012
למה אתה מחכה, בנימין נתניהו?, באתר הארץ, 6 בנובמבר 2012
על תקווה וייאוש, באתר הארץ, 9 ביולי 2014
"ישראל היא פחות בית": הנאום המלא של דויד גרוסמן בטקס הזיכרון הישראלי-פלסטיני, באתר הארץ, 18 באפריל 2018
קטע מהספר "אִתי החיים משחֵק הרבה", באתר "הַמּוּסָךְ - מוסף לספרות" של הספרייה הלאומית, מאי 2019
המגפה תהיה אירוע גורלי ומכונן. כשהיא תדעך, יצוצו אפשרויות חדשות, באתר הארץ, 19 במרץ 2020על כתביו:

שגיא גרין, "חיבוק" מאת דויד גרוסמן ומיכל רובנר, לבדם וביחדם, באתר הארץ, 23 בפברואר 2011
רותה קופפר, כמו שיר ערש, באתר הארץ, 21 בספטמבר 2011
מיכאל גלוזמן, ‏"להיות עקור עפעפיים": אדיפליות ומלנכוליה בסיפור ׳רץ׳ לדויד גרוסמן, אות 2, אביב 2012
אבידב ליפסקר-אלבק, ‏הדיבור והכתב או באיזה מובן דויד גרוסמן צמחוני?, אות 2, אביב 2012
נסים קלדרון‏, "אִתי החיים משחֵק הרבה": אש בוערת בספרו החדש של דויד גרוסמן, באתר וואלה!‏, 15 באפריל 2019
אריק גלסנר, החדש של גרוסמן: רגשני כמעט כמו טלנובלה – וזה ממש לא רע, באתר ynet, 11 במאי 2019
עופרה עופר אורן, "אתי החיים משחק הרבה": האם יש כזב באמת, בבלוג "סופרת ספרים", 4 ביוני 2019


== הערות שוליים ==
מברשת היא כלי בעל מאחז (מקל או ידית) שבראשו סיבים, בעל גרסאות רבות, לשימושי ניקיון, לשימושים אמנותיים ועוד. מברשות הן פריט יומיומי ונפוץ, המשרתות מטרות רבות. כיום רובן עשויות מחומרים סינתטיים ועיצוביהן לרוב פונקציונליים אולם בעבר היו עשויות במגוון עיצובים, החל מיוקרתיים וכלה בהומוריסטיים, וממגוון חומרי גלם, החל מעץ וכלה בחומרי מותרות כגון שנהב, שריון צב ואף מתכות יקרות כגון כסף וזהב בשיבוץ אבני חן.


== מקור המילה ==
את המילה מברשת חידש אליעזר בן-יהודה. המילה נגזרה ממילים זרות (brush האנגלית, Bürste הגרמנית וכדומה), וממנה נוצר השורש ב־ר־שׁ. בגלגולה הראשון נהגתה המילה "מברשה".


== סוגי מברשות ==
מכחולים - מברשות לאמנות
מברשות לצביעת קירות
מברשות לניקיון הבית, ביניהן מברשת אסלה, מברשת נוצות לניקוי אבק
מברשת לניקוי בגדים, מברשת נעליים - לשימוש עם משחת נעליים
מברשת שיער - להברשת השיער
מברשת גילוח - למריחת קצף גילוח לפני הגילוח
מברשות לניקיון הגוף - מברשת לציפורניים, מברשת לקרצוף בעת הרחצה, מברשת שיניים
מברשות לטיפוח בעלי חיים, בעיקר לסוסים ולכלבים
מברשות למוצרי-מזון, למשל להברשת ביצה על בצק.
מברשות לתיפוף
מנקה מקטרות - מברשת לניקוי מקטרותבעבר היו משתמשים במברשות גם לכתיבה - את הכתב הסיני היו מציירים במברשת.

		
		

		


== קישורים חיצוניים ==
גל קרניאל, אודות תערוכת המברשות במוזיאון ארץ ישראל, מאתר עכבר העיר


== הערות שוליים ==
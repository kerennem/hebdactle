אסם הוא מבנה חקלאי המשמש לאחסון תבואה, בית לבעלי חיים, מקום לאחסון כלי רכב חקלאיים ואזור עבודה מקורה. אסמים נמצאים בדרך כלל בחוות חקלאיות. אסם המשמש לאחסון פרות נקרא רפת.
בעבר אסמים נבנו בדרך כלל מעצים הגדלים בסביבת החווה או בתוכה, אך לעיתים נבנו גם מאבן במקומות שבהם היו חומרי הבנייה זולים יותר. כיום, הם נבנים יותר ויותר מפלדה.
בחוץ לארץ חלקו העליון של האסם שימש בדרך כלל לאחסון חציר ותבואה, ונקרא מתבן. החציר הונף והונח באסם בעזרת מערכת גלגלות. דלתות סתרים ברצפה אפשרו להעביר מזון אל האבוסים של בעלי החיים. בישראל מתבנים הם מבני משק נפרדים. מתבן מקורה הוא מבנה בצורת סככה גדולה הפתוחה בדרך כלל בשלוש או ארבע מקירותיה. מתבן פתוח הוא מערום גדול ומסודר של חבילות אשר עומד בשטח פתוח. החציר והקש במתבן הפתוח חשופים למשקעים, אלא אם מכסים אותם בכיסוי פלסטי.


== ראו גם ==
חווה חקלאית


== קישורים חיצוניים ==
אסם, באתר אנציקלופדיה בריטניקה (באנגלית)
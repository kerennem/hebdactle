סן חוסה (בספרדית: San José, בעברית גם סן חוזה) היא עיר הבירה והגדולה בערי קוסטה ריקה. העיר היא גם הבירה של מחוז סן חוסה. בעיר מתגוררים 346,799 תושבים (2003). העיר יושבת ב"עמק המרכזי" של קוסטה ריקה ומוקפת הרים מכל עבר. באזור המטרופולין של העיר מתגוררים כ-2 מיליון איש. סן חוסה היא המרכז הפוליטי, כלכלי, תחבורתי ותרבותי של המדינה.


== גאוגרפיה ==
שטחה הוא אזור מישורי ושטוח, גבוה יחסית ומוקף הרים בצדדיו עם שטח כולל של 42.62 קמ"ר, וגובה של 1,161 מ' מעל פני הים.


=== מיקום ===
העיר שוכנת במרחק של 99 ק"מ מהאוקיינוס השקט וכ-159 ק"מ מהאוקיינוס הקריבית.
עם זאת, העיר נמצאת המרחק של כ-851 ק"מ מפנמה, 819 ק"מ מהונדורס (מטגוסיגלפה), 957 ק"מ מאל סלוודור (מסן סלוודור) וגואטמלה במרחק של כ-1,157 ק"מ.


== היסטוריה ==
סן חוסה הוקמה ב-1738 בהחלטת הקבילדו (מועצה) של לאון, אך עד שנת 1824 הייתה כפר קטן וחסר חשיבות. בשנת 1824 החליט ראש המדינה הנבחר, חואן מורה פרנאנדס, להעביר את בירת המדינה מהבירה הספרדית הקולוניאלית קרטגו לבירה חדשה. מסיבה זו אין בעיר בניינים הבנויים בסגנון קולוניאלי ספרדי.
בשנת 1843 נוסדה בעיר אוניברסיטת קוסטה ריקה .


== אתרים בעלי חשיבות ==
בעיר ממוקם התיאטרון הלאומי, פארק לה סבנה המשמש להנאתם של תושבי העיר, וכן הקתדרלה הלאומית.
בעיר נמצאים מספר מוזיאונים. המוזיאון הלאומי (Museo Nacional) כולל ממצאים, תמונות ותעודות מהתקופה הפרה-קולומביאנית, התקופה הקולוניאלית והתקופה המודרנית. במוזיאון הזהב (Museo Oro Precolombino) ניתן לראות זהב מתקופות שונות וכן תערוכה של תולדות המטבע בקוסטה ריקה.


== תחבורה ==
סן חוסה מהווה צומת דרכים מרכזי בקוסטה ריקה. הכבישים הראשיים במדינה יוצרים מעין צורת כוכבית, שמרכזה בבירה. בעיר מספר תחנות אוטובוסים מרכזיות, שמכל אחת יוצאים אוטובוסים לאזור אחר במדינה ולמדינות מרכז אמריקה הסמוכות.
את סן חוסה משרת נמל התעופה הבינלאומי חואן סנטמריה שנמצא במחוז אלחואלה, בקרבת העיר אלחואלה ובמרחק של כ-20 קילומטרים ממרכז סן חוסה.


== ערים תאומות ==
ישראל כפר סבא, ישראל (מ־1995)
ניקרגואה מנגואה, ניקרגואה
ארצות הברית מחוז מיאמי דייד, פלורידה, ארצות הברית
ארצות הברית סן חוזה, קליפורניה, ארצות הברית
ארצות הברית מקאלן, טקסס, ארצות הברית
יפן אוקיאמה, יפן
צ'ילה סנטיאגו דה צ'ילה, צ'ילה


== קישורים חיצוניים ==

 אתר האינטרנט הרשמי של סן חוסה
סרט באנגלית על העיר סן חוסה ואתריה המרכזיים 
סן חוסה, באתר אנציקלופדיה בריטניקה (באנגלית)
צלחת מעופפת או פריזבי (נכתב לעיתים כפריסבי) היא עיגול פלסטי בקוטר 20-25 סנטימטר בעלת קימור בשפתה. על הצלחת המעופפת פועל כוח עילוי כאשר היא נעה באוויר, וכך ניתן למסור אותה מאדם לאדם.
הפריזבי שווק לראשונה בשנת 1948. ממציא הפריזבי, וולטר פרדריק מוריסון (1920–2010), כינה אותה "צלחת פלוטו". הוא שאב את ההשראה להמצאה מתבנית עוגה שבה שיחק עם אשתו במשחק מסירות.
המונח התקני בעברית הוא צלחת מעופפת, גם לצלחות בגדלים וצורות אחרות, בעוד השם פריזבי שייך כקניין רוחני לחברת Wham-O.


== אולטימייט ==

 ערך מורחב – אולטימייטאולטימייט או אולטימייט פריזבי, הוא משחק ספורטיבי ותחרותי, ללא מגע בין שחקנים, ובו משתמשים בפריזבי במקום בכדור. המשחק מתנהל על מגרש דשא או חול ים בגודל דומה למגרש כדורגל, בו שני שטחי הבקעה הסמוכים לצלעותיו הצרות, בדומה למגרש פוטבול. מטרת כל צד במשחק היא להעביר את הפריזבי אל שטח ההבקעה של הקבוצה היריבה.
המשחק פופולרי מאוד בארצות הברית ובאירופה. אליפויות עולם ותחרויות אזוריות מתקיימות באופן סדיר. בישראל קיימות מספר קבוצות תחרותיות ומספר קבוצות עממיות.


== ראו גם ==
זריקת דיסקוס
דיסק גולף


== קישורים חיצוניים ==
קובי אזולאי, איך הומצאה הצלחת המעופפת?, באתר ynet, 18 באוגוסט 2010


== הערות שוליים ==
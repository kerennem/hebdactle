קוריאנית (או קוריאית; קוריאה הדרומית: 한국어 "הַאנְגּוּגוֹ"; קוריאה הצפונית: 조선어 "צ'וֹסוֹנוֹ" או גם 조선말 "צ'וֹסוֹנמל") היא שפתן הרשמית של קוריאה הדרומית וקוריאה הצפונית. לצד סינית, קוריאנית היא אחת משתי השפות הרשמיות בנציבות האוטונומית הקוריאנית יאנביאן במחוז ג'ילין בסין. בעולם כשמונים מיליון דוברי קוריאנית: בקוריאה, בסין, במדינות הגוש הסובייטי לשעבר, באוסטרליה, בניו זילנד, בארצות הברית, בקנדה, בברזיל, ביפן, בדרום אפריקה ובפיליפינים.


== סיווג בלשני ==
קיים ויכוח לאיזו משפחת שפות יש לשייך את הקוריאנית. בלשנים רבים משייכים אותה למשפחת השפות האלטאיות, ואילו אחרים מסווגים אותה כשפה מבודדת. לשפה סדר תחבירי של נושא-מושא-נשוא (SOV), ומורפולוגיה אַגלוטינטיבית. קוריאנית הושפעה מסינית וקלטה ממנה מילים סיניות-טיבטיות רבות (כ-60 אחוז מאוצר המילים הקוריאני), ובקוריאה הדרומית משתמשים עדיין חלקית בכתב הסיני בהקשרים מסוימים. קוריאנית נכתבת כיום משמאל לימין בעזרת ההאנגול, אלפבית שפותח במאה ה-15. הכתב מבוסס על יצירת תיבות ריבועיות הכוללות הברות פתוחות או סגורות, באופן העשוי להיראות ממבט ראשון ככתב לוגוגרמות.


== שיטות כתיבה ==
 ערך מורחב – הנגולהאלפבית הקוריאני, המכונה "האנגול", הומצא במאה ה-15 על ידי המלך סג'ונג הגדול. הוא נחשב לאלפבית פונמי, המאורגן לפי סימנים המייצגים הברות. בכל סימן כזה ישנן לפחות שתי אותיות מתוך 24, המחולקות ל-14 עיצורים ו-10 תנועות. במקור ישנן מספר תוספות לאלפבית הנוכחי.

 ערך מורחב – הנג'ההאנג'ה הוא שמן של הסימניות הסיניות בהגייה קוריאנית. השימוש בכתב הסיני החל בתקופת שלוש הממלכות, בין המאה ה-1 לפנה"ס והמאה ה-7 לספירה. לפני המצאת ההאנגול במאה ה-15, מערכת ההאנג'ה שימשה לכתיבה בשלוש שיטות שונות.

 ערך מורחב – הליטון הקוריאני המחודשקיימות גם שתי מערכות כתיבה המבוססות על האלפבית הלטיני. בעבר נעשה שימוש במערכת בשם מק'ון-רישאוור , אך מכיוון שמערכת זו הייתה מורכבת מדי הן לכתיבה והן להבנה, פותחה המערכת החדשה, שהותאמה בצורה נוחה יותר לפונולוגיה הקוריאנית.


== עיצורים ==
בטבלה ייעשה שימוש בתעתיק הרשמי כיום, Revised Romanization Of Korean.


== תנועות ==
ᅡ- a
ᅵ - i
ᅩ - o
ㅜ - u/oo
ᅢ - ae(דומה ל-A באנגלית, אך כיום נהגית בצליל דומה ל-ᅦ)
ᅦ - e .
ᅥ - eo צליל בין A ל-O. (כמו å בשפות סקנדינביה)
ㅡ - eu כמעט אי-תנועה, מעט אוויר יוצא בהגיית התנועה. (כמו התנועה Ü אך עם כיווץ מאוד חזק ובלי להביע עיצור Y)
דוגמה לצירוף אותיות פשוט בעזרת התנועות: (눈 (noon= שלג, עיניים ; (응급 (eung-geup= מצב חירום ; (낲은 (napeun= רע ; (애기 (ae-gi= תינוק ; il-da)읽다) = לקרוא.


=== דיפתונגים ===
i + תנועה
ᅣ - YA
ᅲ - YU/YOO
ᅭ - YO
ᅧ - YEO
ᅨ - YE
ᅤ - YAE
דוגמה: [여우 [YEO-U= שועל; 옆에 = בצד, לצד
U + תנועה
ㅘ wa = ㅗ o + ㅏ a
위 wi = ㅜ u + ㅣ i
ㅝ wo = ㅜ u + ㅓ eo
ᅴ wui = ᅳ eu + ᅵ ee
ㅙ wae = ㅗ o + ㅐae
ㅞ we = ㅜ u + ㅔ e
דוגמה: (위해 (wi-hae= בשביל ; (왜 (wae= "למה?" ; (쉽게 (shwib-ge= בקלות


== ראו גם ==
קוריאה הדרומית
האנגול
האנג'ה
היסטוריה של קוריאה
היסטוריה של קוריאה הדרומית


== קישורים חיצוניים ==
אוסף הסברים על קוריאנית מתוך פורום "קוריאה - שפה ותרבות" בתפוז
שיעור כתיבה: האנגול
לימוד קוראנית באתר אונ' סוגאנג (באנגלית)
רויטרס, מה זה "שכר דירה"? פערי השפה בין הקוריאות, באתר ynet, 11 באוגוסט 2018
קוריאנית, באתר אנציקלופדיה בריטניקה (באנגלית)


== הערות שוליים ==
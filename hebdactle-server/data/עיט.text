עיט (ביוונית Αετός ובאנגלית: Eagle; בספרות העברית לדורותיה כונה בעבר "נשר") הוא שם למספר סוגים של עופות דורסים במשפחת הנציים אשר אינם קבוצה מונופילטית., אם כי ישנה גם תת-משפחה המכונה  עיטים.
ישנם מעל ל־60 מיני עיטים אשר רובם מרוכזים בעולם הישן - אירואסיה ואפריקה, כשמספר קטן יותר של מינים חיים באמריקה הצפונית, המרכזית והדרומית וכמה מינים חיים גם בגינאה החדשה ואוקיאניה.


== שמו של העיט ==
יש להבדיל בין הנשר (באנגלית: Vulture), שהוא אוכל נבלות, לבין העיט שהוא טורף, אף שלעיתים ניזון גם נבלות (באנגלית: Eagle). הבלבול בין שני אלו עתיק יומין, וכבר בעלי התוספות, ממפרשי התלמוד הבבלי, העירו, שהזיהוי של נשר עם "אייגלא" (מצרפתית - Aigle) הוא שגוי, שהרי בתלמוד נאמר שלנשר אין "אצבע יתירה" (אצבע אחורית) בעוד ל"אייגלא" יש אצבע כזו.


== תיאור ==
העיטים נפרדים משאר עופות הטרף בגודלם, בגובהם ובראשם ומקורם הכבדים יחסית. אף לעיטים הקטנים יחסית, כעיט הגמדי או העיט הקטן בעלי הגוף הקטן יחסית למינים הגדולים, יש מוטת כנפיים רחבה יותר ומעופם מהיר. רוב מיני העיטים גדולים יותר משאר העופות הדורסים, למעט מהנשרים. משקלו של עיט הנחשים הדרום ניקוברי הוא רק חצי קילוגרם בעוד ששל עיטם שטלר מגיע עד לתשעה ק"ג. העיטים בונים את קיניהם ברום העצים או בצוקים גבוהים. מינים רבים מטילים שתי ביצים, אך לרוב הגוזל החזק יותר הורג את אחיו לאחר בקיעתו, מבלי שההורים עושים מאומה. לרוב הנקבות גדולות וחזקות יותר מהזכרים.


== טקסונומיה ==

יש קבוצה המכונה עיטים (Aquilinae), בתוכה רוב מיני העיטים האמיתיים, אך גם כמה מינים שלא שייכים לקבוצה מכונים עיטים:
מתת־משפחת ההרפיות:

סוג ומין יחיד: עיט גואני מצויץ (Morphnus guianensis) – מבין העיטים טרופיים
סוג ומין יחיד: הרפיה דרום אמריקנית (Harpia harpyja) – מבין העיטים טרופיים
סוג ומין יחיד: הרפיה ניו גינאית (Harpyopsis novaeguinea) – מבין העיטים טרופייםמתת־משפחת עיטי־נחשים:

סוג ומין יחיד: חיוויאי מוקיון (בטלאור) (Terathopius ecaudatus)
סוג: חיוויאי (Circaetus)
סוג: עיט נחשים אסייתי (Spilornis)
סוג ומין יחיד: עיט פיליפיני (Pithecophaga jefferyi) – מבין העיטים טרופיים
סוג ומין יחיד: עיט נחשים מדגסקרי (Eutriorchis astur)מתת־משפחת העקבים:

סוג: עקב כהה (Geranoaetus)
סוג: עיט מצויץ (Harpyhaliaetus) – מבין העיטים טרופייםמתת־משפחת העיטים:

סוג: עיט נצי (Spizaetus)
סוג: עיט נצי טרופי (Nisaetus)
סוג ומין יחיד: עיט גדול ציצית (Lophaetus occipitalis)
סוג ומין יחיד: עיט לוחם (Polemaetus bellicosus)
סוג: עיט קטן (Hieraaetus)
סוג ומין יחיד: עיט האסטי (Harpagornis moorei) – נכחד
סוג ומין יחיד: עיט כתר (Stephanoaetus coronatus) – שייך לעיטים טרופיים
סוג ומין יחיד: עיט־נצי אדום־בטן (Lophotriorchis kienerii)
סוג ומין יחיד: עיט נחשים אפריקאי (Dryotriorchis spectabilis)
סוג: עיט (Aquila)
סוג: עיט מנוקד (Clanga)
סוג ומין יחיד: עיט מלאי שחור (Ictinaetus malayensis)מתת־משפחת עיטים ימיים:

סוג: עיטם (Haliaeetus)
סוג: נץ דגים (Ichthyophaga)


== העיט בתרבות ==

העיטם לבן־הראש משמש סמלה של ארצות הברית. העיט ההרלדי מופיע בסמליהם ודגליהם של מדינות רבות, כגון: מצרים, הרשות הפלסטינית, גרמניה, ירדן, רוסיה, אוסטריה, לוב, סוריה, עיראק, ארצות הברית, פולין, אלבניה ועוד.


=== ריקוד עיט ===
יש מספר ריקודי עם שבהם הרקדנים מחקים את התנועות של העיט. למשל ריקוד קווקזי לזגינקה.


=== ציטוטים מהמקרא ===
השם עיט מופיע במקרא כמה פעמים, כנראה לא כשם של עוף מסוים, אלא כשם־קיבוצי של עופות דורסים:
”וַיֵּרֶד הָעַיִט עַל הַפְּגָרִים וַיַּשֵּׁב אֹתָם אַבְרָם.“ (בראשית, ט"ו, י"א)
”נָתִיב לֹא יְדָעוֹ עָיִט וְלֹא שְׁזָפַתּוּ עֵין אַיָּה.“ (איוב, כ"ח, ז')
”יֵעָזְבוּ יַחְדָּו לְעֵיט הָרִים וּלְבֶהֱמַת הָאָרֶץ וְקָץ עָלָיו הָעַיִט וְכָל בֶּהֱמַת הָאָרֶץ עָלָיו תֶּחֱרָף.“ (ישעיה, י"ח, ו')
”קֹרֵא מִמִּזְרָח עַיִט מֵאֶרֶץ מֶרְחָק אִישׁ עֲצָתִי, אַף דִּבַּרְתִּי אַף אֲבִיאֶנָּה יָצַרְתִּי אַף אֶעֱשֶׂנָּה.“ (ישעיה, מ"ו, י"א)
”עַל הָרֵי יִשְׂרָאֵל תִּפּוֹל אַתָּה וְכָל אֲגַפֶּיךָ וְעַמִּים אֲשֶׁר אִתָּךְ, לְעֵיט צִפּוֹר כָּל כָּנָף וְחַיַּת הַשָּׁדֶה נְתַתִּיךָ לְאָכְלָה.“ (יחזקאל, ל"ט, ד')
”הַעַיִט צָבוּעַ נַחֲלָתִי לִי הַעַיִט סָבִיב עָלֶיהָ, לְכוּ אִסְפוּ כָּל חַיַּת הַשָּׁדֶה הֵתָיוּ לְאָכְלָה.“ (ירמיה, י"ב, ט')


== לקריאה נוספת ==
נורית גוברין. "'עיט ואלהים יחדיו'. המקרא כנושא לספרות'. בתוך: 'ספר מיכאל. בין הזמן הזה לימים ההם. מחווה למיכאל בהט", עורך: אבי שגיא. הוצאת רכס והוצאת כתר, תשס"ז/2007, עמ' 31–51.


== קישורים חיצוניים ==
עיט, באתר אנציקלופדיה בריטניקה (באנגלית)
אילון גלעד, נשר או עיט, ההיבט הלשוני, באתר הארץ, 18 בינואר 2014


== הערות שוליים ==
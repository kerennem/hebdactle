שושלת סווי (בסינית: 隋朝; בפין-יין: Suí cháo) הייתה שושלת הקיסרים הסינית השישית, אשר שלטה בסין לאחר תקופת השושלות הדרומיות והצפוניות, בין השנים 581 עד 618.בשנת 618 היא הודחה בידי מייסד שושלת טאנג.
מייסד השושלת של סווי היה יָאנְג גְ'ייֵן וֶן גָאודְזוּ.
השושלת נחשבת למאחדת סין לאחר תקופה ארוכה, שבה הייתה סין מפוצלת למדינות שונות.
בזמנה שופצה החומה הגדולה, ונחפרה התעלה הגדולה.
השושלת ערכה מספר מלחמות נגד שכנותיה, לאחר שתי מערכות צבאיות מוצלחות מול קוריאה, באה פלישה כושלת לקוריאה, לחימה קשה בווייטנאם, פלישת עמים מצפון ומערב (טיבטים, טורקים, הונים).
למרות שיגשוג ראשוני, סר חינה מהעם שמאס בקורבנות הרבים שנגרמו עקב הלחימה ומפעלי הבניה הקשים.
השושלת הופלה על ידי קצינים בצבא הקיסרות, שאחד מהם, לִי יוּ'אָן, הקים את שושלת טאנג שבאה לאחריה. 


== היסטוריה ==


=== תקופת השושלות הדרומיות והצפוניות ===
זאת תקופה בתולדות סין שהחלה בשנת 420 עם נפילתה הסופית של שושלת ג'ין המזרחית, והסתיימה עם עליית שושלת סווי בשנת 581, בה הייתה סין מחולקת לשתי מדינות בצפון ובדרום.
תקופה זו אופיינה במלחמת אזרחים, וחוסר אחדות בין תושבי סין, במשך תקופה זאת שלטו בשתי המדינות שושלות שונות שהתחלפו ביניהן, ונחשבת לאחת התקופות החשוכות והאפלות של סין.
בתקופה זו חלה פריחה תרבותית, הדתות המתחרות נאבקו על הבכורה ולבסוף גילו סובלנות אחת כלפי השנייה לקראת סיום התקופה.


=== איחוד הצפון והדרום על ידי שושלת סווי ===
ב-581 הצליח יָאנְג גְ'ייֵן וֶן גָאודְזוּ, מייסד השושלת של סווי, לכבוש את זאוו הצפונית, ותאריך זה נחשב זמן ייסוד שושלת סווי.
ב-587 הצליח יָאנְג גְ'ייֵן וֶן גָאודְזוּ, מייסד השושלת של סווי, להשתלט על ליאנג המערבית.
ב-589 השלים הקיסר יָאנְג גְ'ייֵן וֶן גָאודְזוּ של סווי את תהליך איחודה של סין, תוך כיבושה של צֶ'ן הדרומית, והפיכת השליט האחרון של צ'ן הדרומית, הלורד יאנג קסיו, לממונה תחתיו (בתפקיד לא חשוב, תוך עידוד נטייתו לשתייה חריפה).
תאריך זה שנת 589 נחשב לתאריך איחודה של סין תחת שושלת סווי.


== קיסרי השושלת ==


== קיסרים בולטים ==
שם הקיסר המייסד היה יָאנְג גְ'ייֵן וֶן גָאודְזוּ, יָאנְג הוא שם המשפחה, גְ'ייֵן הוא השם הפרטי בלידה.וֶן הוא שמו שלאחר המוות, בפירוש לעברית :האזרחי .
גָאודְזוּ הוא שמו בשלטון.

שם הקיסר השני היה יָאנְג גוָאנְג סְווֵידְזוּ מִין יָאנְג מִינְג, יָאנְג הוא שם המשפחה, גוָאנְג שמו בלידה.סְווֵידְזוּ שמו בזמן שלטונו.
מִין מִינְג הם שמותיו לאחר המוות על פי מקורות שונים, ופירושם בהתאמה :הזהיר, המבין.


== מפעלי ופעולות השושלת ==


=== איחוד סין ===
לראשונה משנת 306 מזמן מלחמת שמונה הנסיכים מאוחדת סין בשנת 581, על ידי השושלת.
זהו הישג אדיר בהתחשב, בכל מלחמות האזרחים העקובות מדם שהתחוללו, ובבני העמים השונים שפלשו מצפון.


=== חידוש ושיקום החומה הגדולה של סין ===
העבודה על החומה הגדולה של סין חודשה, ורבים גויסו לעבודה המפרכת, רבים פצעו את עצמם בכוונה כדי לחמוק ממשימה המתסכלת.


=== בחינות לממשל הציבורי ===
בתקופת השושלת של סווי הוחל בתהליך בחינות למועמדים לממשל הציבורי, דבר חיובי זה הושרש בזמן שושלת טאנג שלאחריה.


=== הלחימה בווייטנאם ===
צפון וייטנאם הייתה תחת חסות סינית מאז שלטון שושלת האן, במהלך זמן שושלת סווי נערכו מלחמות נגד הישויות בדרום וייטנאם. למרות ניצחונות של הקיסרות הסינית, החיילים של שושלת סווי מתו בהמוניהם, בשל אי-התאקלמות לתנאי הסביבה הטרופית, ולמחלת המלריה.


=== המלחמה עם קוריאה ===
הקיסר השני של השושלת פלש לקוריאה, הפלישה נכשלה ועלתה לקיסרות ביותר משני מיליון הרוגים.


=== התעלה הגדולה: הישג שגבה חיי אדם ===
כשסין עברה מתזונה המבוססת על חיטה ודוחן, אותם גידלו באזורי הצפון, לתזונה המבוססת על אורז אותו גידלו בדרום סין, החליטו קיסרי שושלת סווי (581 – 618) להאריך את התעלה ולקשר בין אזורי החקלאות הפוריים שבדרום עם בירות הקיסרות שבצפון.
התעלה עברה מנהר היאנגדזה לנהר הצאנגאן, מפעל זה היה בשימוש שנים רבות, אך במשך הזמן חלקים רבים של התעלה נסכרו, ולא היו מתאימים לתחבורה.
בתקופה מאוחרת יותר, הוארכה התעלה עד העיר בייגין.
בשנת 605 הורה הקיסר להרחיב את רשת התעלות הקיימת על מנת לחבר בין שתי הבירות של השושלת צ'אנג-אן ולְווֹיָאנְג עם האנגג'ואו מדרום וג'וג'ו  באזור בייג'ינג של ימינו. המיזם לבניית התעלה הגדולה של סין ארך שש שנים וגבה קורבנות רבים. כמחצית מ-6 מיליון האנשים שגויסו לבנות את התעלה מתו במהלך העבודה מרעב ומתשישות. המחיר היקר שנדרש לבניית התעלה היה בין הגורמים למרידות כנגד השלטון ובסופו של דבר לנפילת שושלת סווי.
יחד עם זאת, המבצע ההנדסי של כריית התעלה, שהיה מרשים מאוד לתקופתו, אפשר בניית יישובים חדשים לאורכה ותרם להרחבת הסחר בין חלקי סין השונים. תעלה זו היא עד היום התעלה הארוכה ביותר מעשה ידי אדם אם כי כיום התעלה היא מקור של מים מזוהמים שזורמים לים.


== שושלת טאנג מפילה את שושלת סווי ==
עקב המחיר הכבד ששילם העם הסיני בחיי אדם, ובפגיעה באורח החיים שלו.
נוצרה מורת רוח קשה, נגד השושלת וקיסריה.
קיסר שושלת טאנג הראשון נטל את הקיסרות מהקיסר השלישי של שושלת סווי (למרות שהקיסר הרביעי של השושלת של סווי הכריז על עצמו קיסר) .


== מיקומן של השושלת בהיסטוריה של סין ==


== קישורים חיצוניים ==

שושלות סוי וטאנג, באתר הרדיו הבינלאומי של סין בעברית
שושלת סווי, באתר אנציקלופדיה בריטניקה (באנגלית)
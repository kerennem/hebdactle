גורילז (באנגלית: Gorillaz) היא להקה בריטית וירטואלית שהוקמה בשנת 1998 על ידי דיימון אלברן (סולן להקת הבריטפופ - בלר), והאנימטור ג'יימי האוולט (יוצר הקומיקס Tank Girl).


== היסטוריה ==
היוצרים מאחורי גורילז דיימון אלברן וג'יימי האוולט התחברו יחד באפריל 1998. ההרכב תחילה נקרא בשם "גורילה" והשיר הראשון שהוקלט היה "Ghost Train" בשנת 1999. לאחר מכן יצא הסינגל "Rock The House".
המיני-אלבום הראשון של הלהקה היה "Tommorow Comes Today" בשנת 2000, ובעקבותיו שמה של הלהקה והאלבום עבר מפה לאוזן בסצנת המוזיקה המחתרתית בבריטניה. הלהקה הוציאה פרומואים שבהם התגלתה ההיסטוריה הבדיונית של הלהקה המצוירת והערפול סביב הלהקה גדל ותרם להצלחתה.
האתר הרשמי של הלהקה הוא הבית הבדיוני של הלהקה. בתוכו ניתן לסייר בחדרי כל חברי הלהקה, חדר ההקלטות ואפילו המסדרונות וחדרי השירותים ניתנים לגישה. בכל חדר יש מעין בונוס, לדוגמה: הלובי כולל מערכת כלים של תקליטן שבהם המשתמש יכול ליצור מוזיקה בעצמו והקפיטריה מכילה פורום על הקיר. לכל חבר בלהקה יש מחשב אישי המכיל תמונות, דוגמיות מתוך שירים שונים, רשימת אתרים מועדפים ותיבות דואר אלקטרוני.
בגלל אופיו של האתר, אתר המעריצים הרשמי נוצר כדי לתפקד כאתר סטנדרטי יותר ללהקה של הלהקה - כולל בתוכו מידע, חדשות, דיסקוגרפיה ומועדי הופעות.
במהלך שנת 2020 הלהקה הכריזה על פרויקט בשם "Song Machine" במסגרתו שחררה בכל חודש שיר חדש עם קליפ, כשבכל שיר מתארחים אמנים שונים. ב-23 באוקטובר שוחרר אלבום המאגד את כל השירים, ובנוסף מספר שירים חדשים.[דרוש מקור]


== חברי הלהקה המצוירים ==
הלהקה מורכבת מארבעה חברים בדיוניים עיקריים.

2D - שמו מפורש בטעות כדו ממדי (2Dimensions), אך למעשה שמו ניתן לו משום שעיניו אינן אלא שני שקעים (2Dents) - סטיוארט פוט (נולד בקראוולי, אנגליה) - שירה וקלידים. את קולו מבצע דיימון אלברן.
מורדוק - מורדוק ניקלס (נולד בסטוק-און-טרנט, אנגליה) ב-6 ביוני 1966 - נגן בס. ידוע גם בכינוי מאד'ס.
ראסל - ראסל הובס (נולד בניו יורק, ארצות הברית) - נגן תופים וכלי הקשה. כאשר הוא נרדם (כפי שנראה בסינגלים "Rock the House" ו-"Clint Eastwood") יוצאת מתוכו רוח רפאים כחולה שגורמת לבעיות לשאר חברי הלהקה. ברגע שראסל מתעורר הרוח נעלמת.
נודל - הרוקו קורודה (נולדה באוסקה, יפן) - גיטרה וזמרת ליווי. כאשר הצטרפה ללהקה, המילה היחידה שידעה לומר באנגלית היא "נודל", וכך קיבלה את שמה. את דמותה של נודל מדבבת השחקנית הארוקה קורודה. לפי הקליפ "Dare" בחדר של נודל יש מעבדה ובה ראש ענק של אדם, ברגע שהיא מפעילה אותו, הוא מתחיל לשיר.
אייס - הצטרף ללהקה בשנת 2018, החליף את מורדוק (אשר נכנס לכלא באותה השנה), היה נגן הבס של הלהקה באלבום The now now. אייס במקור היה דמות מסדרת הטלוויזיה "בנות הפאוור פאף".


== אלבומים ==


=== אלבומי אולפן ===
(Gorillaz (2001
(Demon Days (2005
(Plastic Beach (2010
The Fall ‏(2010)
(Humanz (2017
(The Now Now (2018
(2020) Song Machine


=== אוספים ===
(G-Sides (2002 - אוסף ביסיידים של הלהקה.
(Laika Come Home (2002 - אלבום של ההרכב "Spacemonkeyz", המכיל רמיקסים לשירים מהאלבום "Gorillaz".
(D-Sides (2007


== סינגלים ==
רשימת הסינגלים ומיקומם במצעדים:

1 - מצעד הסינגלים הרשמי בבריטניה.
2 - מצעד הסינגלים הרשמי והנחשב ביותר בארצות הברית (The Billboard Hot 100).
3 - השיר נקרא על שם שחקן הקולנוע הידוע, קלינט איסטווד, השיר מכיל סימפול מהמערבון הטוב, הרע והמכוער בכיכובו של איסטווד.
4 - השיר "911", שהוקלט יחד עם להקת D12, יצא בחינם באתר האינטרנט של הלהקה ונוצר כמחווה לפיגועי 11 בספטמבר.
5 - השיר נקרא על שם סרט הקולנוע מ-1971, הארי המזוהם, בכיכובו של קלינט איסטווד (ראו הערה 3).
6 - הסינגל "El Mañana/Kids With Guns", המכיל 2 שירים מהאלבום Demon Days, יצא ב-10 באפריל 2006.


== קישורים חיצוניים ==

  אתר האינטרנט הרשמי של גורילז גורילז, ברשת החברתית פייסבוק
 גורילז, ברשת החברתית טוויטר
 גורילז, ברשת החברתית אינסטגרם
 גורילז, ברשת החברתית טיקטוק
 גורילז, סרטונים בערוץ היוטיוב
 גורילז, במסד הנתונים הקולנועיים IMDb (באנגלית)
 גורילז, באתר iTunes  (באנגלית)
 גורילז, באתר Spotify
 גורילז, באתר SoundCloud (באנגלית)
 גורילז, באתר Last.fm (באנגלית)
 גורילז, באתר AllMusic (באנגלית)
 גורילז, באתר MusicBrainz (באנגלית)
 גורילז, באתר Deezer
 גורילז, באתר Discogs (באנגלית)
 גורילז, באתר Songkick (באנגלית)
גורילז, באתר Genius
גורילז, באתר SecondHandSongs
גורילז, באתר MOOMA (בארכיון האינטרנט)
 גורילז, באתר בילבורד (באנגלית)
אתר המעריצים
קספר לואלין סמית וג'יימי דוארד, לגעת במוזיקה: על האלבום החדש של הגורילז, באתר nrg, ‏27 בדצמבר 2010
דנה קסלר, שיווק גורילה: על "The Fall" של הגורילאז, באתר וואלה!, 2 בינואר 2011
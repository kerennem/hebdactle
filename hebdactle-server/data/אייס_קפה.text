אייס קפה הוא משקה קר על בסיס קפה אשר בדרך כלל ממותק. אייס קפה נצרך במיוחד בחודשי הקיץ.
המשקה המקורי מכיל קפה מבושל חזק מהרגיל, ממותק עם סוכר או סירופ, מקורר, ולאחר מכן מוגש עם קוביות קרח בכוס.
ישנם בתי קפה שמכינים את המשקה על ידי הכנת קפה חזק מהרגיל, ואותו הם שופכים על קוביות קרח או קרח כתוש. הקפה מבושל בחוזק גבוה מהרגיל בשל הדילול שנגרם על ידי הקרח.
במדינות שונות ישנם גם משקאות אייס קפה שנמכרים בבקבוקים ארוזים במכולות, אם כי משקאות אלו אינם מכילים קרח.


== וריאציות לפי מדינה ==


=== ישראל ===
בישראל נפוץ משקה המכיל או מבוסס על חלב.
המשקה עובר ערבול תמידי כדי לשמור עליו נוזלי למרות טמפרטורת ההגשה הנמוכה. ומרקמו מזכיר את משקה הברד הנפוץ.
בנוסף, בישראל נמכרים בקבוקים ארוזים של משקה קפה על בסיס חלב, וללא קרח.


=== אוסטרליה ===

באוסטרליה המשקה מוגש לרוב עם גלידה וקצפת. המשקה עשוי לכלול גם סירופ, שמנת, אבקת קקאו, או פולי קפה. התוצאה דומה למדיי למילקשייק.
באוסטרליה ניתן גם לקנות משקה אייס קפה בבקבוק ארוז. מותגי האייס קפה הפופולריים ביותר באוסטרליה הם Ice Break ו-Dare. בדרום אוסטרליה מותג האייס קפה "Farmers Union Iced Coffee" נמכר בכמויות גדולות יותר אף מקוקה קולה.


=== צ'ילה ===
בצ'ילה המשקה מכונה "הלאדו" שפירושו "קפה קר". המשקה פופולרי במיוחד בעונת הקיץ. קפה הלאדו מורכב מאספרסו, או אבקת קפה אשר מוגש עם גלידה כמו גם עם תוספים ממותקים כגון וניל, קינמון או ריבת חלב. לעיתים המשקה מוגש גם עם קצפת, ואגוזים קצוצים.


=== סין ===
המשקה מוכן בסין לרוב בטכניקה בה משאירים את הקפה שיתקרר לטמפרטורת החדר במשך מספר שעות, ולאחר מכן מוסיפים למשקה קרח.


=== צ'כיה ===
בצ'כיה המשקה מכונה "לדובה קאבה" (Ledova Kava).


=== גרמניה ===
בגרמניה ישנם סוגים שונים של אייס קפה (Eiskaffee). הצורה הנפוצה ביותר של המשקה היא משקה על בסיס חלב בדומה למשקה האייס קפה הנפוץ באוסטרליה, אם כי משקה זה בדרך כלל מאוית "Eiscafé" ואותו ניתן לרכוש בבתי קפה ברחבי גרמניה וכמו גם בגלידריות. המשקה מורכב מקפה אשר בושל ולאחר מכר קורר לטמפרטורת החדר, ושולב עם גלידת וניל, וקצפת.


=== יוון ===

אחד ממשקאות הקפה הפופולריים ביותר ביוון הוא וריאציה של האייס קפה אשר מכונה קפה פרפה (Frappé) . הכנת המשקה כרוכה בשילוב של קפה נמס, מים, וסוכר באמצעות מערבל חשמלי או שייקר. לאחר מכן מוסיפים למשקה חלב וקוביות קרח. המשקה הפך פופולרי ברחבי העולם לאחר שתיירים רבים התוודעו למשקה באולימפיאדת הקיץ של 2004 באתונה.


=== איטליה ===
בתי קפה רבים באיטליה מגישים וריאנט מקומי למשקה המכונה "קפה פרדו" (caffè freddo), אשר הוא קפה אספרסו שאוחסן בהקפאה ומוגש כ"ברד" (בדומה לאייס קפה בישראל).


=== יפן ===
הגרסה המקומית של המשקה ביפן, אשר מכונה "איסו קוהי" (アイスコーヒー), פופולרית בבתי הקפה עוד משנות ה-20 של המאה ה-20. המשקה מוגש עם סירופ מסטיק וחלב.


=== הפיליפינים ===
המשקה פופולרי גם בפיליפינים, שם הוא מוגש בבתי קפה רבים. בפיליפינים ניתן גם לקנות משקה אייס קפה בבקבוק ארוז.


=== סלובניה ===
בצ'כיה המשקה מכונה "לדהנה קאבה" (ledena kava) והוא מוגש בבתי קפה ומסעדות בכל רחבי המדינה. הגרסה המקומית של המשקה מורכבת מאספרסו כפול, גלידת וניל, קצפת, פתיתי שוקולד או שקדים, וופל.


=== סרי לנקה ===
בסרי לנקה המשקה נצרך לרוב באירועים מיוחדים, כמו חתונות, אשר נערכים בשעות אחר הצהריים. הגרסה המקומית של המשקה מכיל מעט ברנדי.


=== תאילנד ===
הגרסה המקומית של המשקה בתאילנד, אשר מכונה אוליאינג (โอเลี้ยง) כוללת קפה שחור חזק, בתוספת סוכר, שמנת כבדה, והל, אשר מוגש עם קרח. לעיתים המשקה מוגש עם קצפת, קינמון, וניל או אניס. זהו פריט נפוץ למדיי במסעדות תאילנדיות.


== קישורים חיצוניים ==


== הערות שוליים ==
מפולת בוץ היא תופעה בה כמויות גדולות של בוץ מתדרדרות וגולשות במהירות במורדות הרים, בדרך כלל כתוצאה מכמויות של מים החודרים לבוץ ומדללים אותו.
ישנם מספר גורמים שונים העשויים לזרז את המפולת: גשמים כבדים, שלג שנמס, או זרימות מואצות של מי תהום שעלולים לעורר תנועה של אדמה בסביבות ההר. גם קדיחה באזור עשויה ליצור תזוזות בהר ובכך לזרז את המפולת.
המפולת בדרך כלל מהירה, ויכולה להגיע למהירות של עד 80 קמ"ש. המפולות המהירות ביותר נובעות בדרך כלל כתוצאה מגשמים כבדים או הפשרת שלג פתאומית. במקרים כאלו, זרמי הבוץ מהירים ביותר וסוחפים אחריהם סלעים ופסולת המסוגלים לגרום לנזק רב, כמו לחסום כבישים, לקבור כלי תחבורה תחתיהם ואף להחריב כפרים שלמים ולגרום לפגיעה בחיי אדם. במקרים מסוימים, עקב צמיגות הבוץ, ההתדרדרות היא אטית.


== ראו גם ==
להאר


== קישורים חיצוניים ==

Landslides & Debris Flow, Ready
מפולת בוץ, באתר אנציקלופדיה בריטניקה (באנגלית)
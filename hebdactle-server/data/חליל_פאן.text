חליל פאן (באנגלית: pan flute) הוא כלי נגינה עתיק ממשפחת כלי הנשיפה מעץ אשר מורכב מעשרה צינורות עץ או יותר, פתוחים מצד אחד וסתומים מהצד שממול, באורכים שונים, המחוברים זה לזה ומסודרים בצורה אנכית. לחליל וריאציות שונות, והשימוש בו נפוץ ברומניה, אוקראינה, דרום אמריקה, סין, קוריאה ועוד.


== במיתולוגיה היוונית ==
שמו של החליל לקוח מן המיתולוגיה היוונית, על שמו של פאן, אל הרועים, המוזיקה, הטבע והשעשועים. על פי המיתולוגיה, פאן התאהב בנימפה סירינקס  אך זו לא רצתה אותו ופנתה לאלים לעזרה. על מנת להרחיק את פאן מהנימפה, הפכו אותה האלים לקנה. פאן, באבלו, חתך את הקנה לחלקים באורכים שונים ויצר מהם את החליל שנקרא על שמו "חליל פאן". במקור היה החליל נקרא בשם "סירינקס" או "סירינגה", על שמה של סירינקס, הנימפה בה התאהב האל.


== קישורים חיצוניים ==
חליל פאן, באתר אנציקלופדיה בריטניקה (באנגלית)
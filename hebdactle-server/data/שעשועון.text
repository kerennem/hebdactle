שעשועון הוא תוכנית רדיו או תוכנית טלוויזיה שבה המשתתפים מתחרים ביניהם במילוי משימות למטרת זכייה בפרס. שעשועונים רבים מבוססים על שאלות טריוויה, משימות קצובות בזמן, וכדומה, המוצגים על ידי מנחה התוכנית למתמודדים. הפרס בשעשועונים הוא, לרוב, פרס כספי או חפצים בעלי ערך.
פורמט זה החל בשעשועוני רדיו, ובראשית ימי הטלוויזיה התפתחו שעשועוני טלוויזיה משעשועונים דומים שהתקיימו ברדיו. שעשועון הטלוויזיה הראשון הוא Spelling Bee, ששידורו החל בשנת 1938. שעשועון הטלוויזיה הראשון ששודר בישראל הוא "זה הסוד שלי", ששודר בטלוויזיה הישראלית החל מ-1975 עד 1980.
וריאציות עיקריות של שעשועונים:

המתמודדים הם ידוענים / המתמודדים נבחרים מקרב הציבור כולו.
כל אחד מהמתמודדים מתמודד באופן אישי / המתמודדים מחולקים לקבוצות, המתמודדות זו נגד זו.
ההתמודדות היא בתחום ידע כללי המצריך בקיאות גדולה בנושאים רבים / ההתמודדות היא בכישורים כלליים, ללא דרישה לידע מובהק.
לזוכה ניתן פרס סמלי / לזוכה ניתן פרס ענק.
השעשועון מוקלט מראש / השעשועון משודר בשידור חי
השתתפות הצופים בבית היא בשיחת טלפון בשידור חי / השתתפות הצופים בבית היא באמצעות הדואר, המשיבון או אתר אינטרנט, והזוכה מוכרז רק בשידור הבא של התוכנית.טכניקה נפוצה להגברת המתח בשעשועון היא הכפלת גובה הפרס עם כל תשובה נכונה, ואיפוסו עם תשובה לא נכונה.


== ראו גם ==
חדשות-שעשועים
שעשועון היכרויות
שעשועון טריוויה


== קישורים חיצוניים ==
״מי רוצה להיות מולטי־מיליונר?״ - פרק על תולדות השעשועונים בפודקאסט ״מינהר הזמן״, ״כאן״, תאגיד השידור הישראלי
יורם לשם, מוח מחורפן, באתר nrg‏, 29 ביולי 2005
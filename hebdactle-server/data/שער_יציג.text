שער יציג (באנגלית: Exchange rate) הוא שער החליפין שנקבע לכל מטבע בר-המרה הנסחר בשוק הכספים. השער היציג מוגדר "מחיר יחידה של מטבע מקומי הוא יחידה של מטבע זר כפול השער היציג". לדוגמה, אם אירו אחד עולה 5.0 ש"ח אז מחיר יחידה אחת של מטבע מקומי (ש"ח) הוא יחידה אחת של מטבע זר (אירו) כפול 0.2, והשער היציג של השקל הוא 0.2.
בכל מדינה נקבעים שערי המטבע על ידי הבנק המרכזי של אותה מדינה.


== בישראל ==

השער נקבע על ידי בנק ישראל בכל יום שיש בו מסחר במטבע חוץ, לפי מספר דגימות של מחירי עסקאות שבוצעו בין השעות 13:15-15:15 ובשישי 10:15-12:15. אחת הדגימות היא השער היציג.
השער מתפרסם על ידי הבנק בשעה 15:30 וביום ו' בשעה 12:30.
בימים שלא מתקיים מסחר במט"ח בארץ ו/או בעולם, לא נקבע שער יציג חדש.
עסקאות רבות במשק - בעיקר בסחר חוץ - הנקבעות לפי מטבע זר, מחושבות לפי שער היציג של המטבע ביום התשלום, בנוסף מהווה השער היציג בסיס לחישוב השקעות צמודות מט"ח.
שער יציג נקבע כיום על ידי בנק ישראל למטבעות הבאים:
דולר ארצות הברית, לירה שטרלינג, ין יפני, אירו (יחידת מטבע אירופאית), דולר אוסטרלי, דולר קנדי, כתר דני, כתר נורווגי, ראנד דרום-אפריקאי, כתר שוודי, פרנק שווייצרי, דינר ירדני, לירה לבנונית ולירה מצרית.
בשנים שהייתה אינפלציה גבוהה שמר בנק ישראל על שער יציג קבוע, ולא ניתן היה לסחור ברמות אחרות.

 ערך מורחב – רצועת הניוד


== שער יציג ריאלי ==
שער יציג ריאלי (באנגלית: Real exchange rate) הוא השער היציג מותאם לכח הקניה, או ליחס בין אינדקס המחירים המקומי לזה של המדינה הזרה. לדוגמה אם גביע קוטג' עולה בארץ 6 ש"ח, ובאירופה עולה אותו גביע 1 יורו, והשער היציג הוא 0.2, אז שער החליפין האמיתי הוא 6 ש"ח כפול 0.2 (מחיר הגביע ביורו בארץ) חלקי 1 יורו (מחיר הגביע ביורו באירופה). כלומר, השער היציג הריאלי הוא 1.2 שקל ליורו אחד.


== קישורים חיצוניים ==

שער יציג, באתר אנציקלופדיה בריטניקה (באנגלית)אתר בנק ישראל לשערים יציגים
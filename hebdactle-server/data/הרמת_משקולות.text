הרמת משקולות היא פעילות ספורטיבית שהעוסקים בה מנסים להרים משקלים כבדים המורכבים על מוטות ברזל בעזרת שילוב של כוח גופני וטכניקה.
לעיתים משתמשים במושג זה באופן בלתי מדויק, כאשר ההתייחסות היא לאימוני משקולות.


== היסטוריה ==
תחרויות הרמת משקולות התקיימו עוד בימי קדם, ונכללו, כפי הנראה, באולימפיאדת יוון העתיקה. הם היו כלולים במשחקים האולימפיים המקוריים בשנת 1896. הרמת משקולות לנשים החלה בשנות ה-80 של המאה ה-20 והתווספה למשחקים האולימפיים בשנת 2000.
תחרויות הרמת משקולות מחולקות לשני סוגים:

הנפה (Snatch (weightlifting)) - בה על המתחרים להרים את המשקולות מהרצפה אל מעל ראשיהם בתנועה אחת יציבה.
דחיקה (Clean and jerk) - בה המתחרים קודם מרימים את המשקולות מהרצפה אל עמדת ביניים, בה המשקולות נחות על הכתפיים, ולאחר מכן נעמדים ודוחקים את המשקולות אל מעל הראש.בעבר היה קיים סוג שלישי, לחיצה (Clean and Press), שכלל הרמת המשקולות אל עמדת ביניים בדומה לדחיקה, ולאחר מכן הרמת המשקולת למעלה בכוח ידיים בלבד, ללא הקפיצה אל מתחת למשקולת הנהוגה בדחיקה. סגנון הלחיצה בוטל אחרי אולימפיאדת מינכן (1972).
אלופים מפורסמים: חליל מוטלו הטורקי, נעים סולימנוגלו אשר נולד בבולגריה והתאזרח בטורקיה. אלוף העולם הראשון בהרמת משקולות היה אדוארד לורנס לוי, אשר זכה באליפות העולם הראשונה שהתקיימה בלונדון ב-1891.
נציגי ישראל השתתפו בכמה משחקים אולימפיים בתחרויות הרמת משקולות. בשנת 1976 אדוארד וייץ הגיע למקום החמישי, וזה היה המקום הכי גבוה בתולדות השתתפות ישראל בתחרויות הרמת משקולות באולימפיאדה.
באליפות אירופה לשנת 2019 ניקול רובנוביץ' זכתה במדליית ארד. בסך הכל ספורטאי ישראל זכו באליפויות אירופה ב-3 מדליות (1 - כסף ו-2 ארד). באליפויות עולם טרם היו זכיות.


== שיאי עולם בהרמת משקולות ==


=== גברים ===
נכון ל-2 באוקטובר 2019.


=== נשים ===
נכון ל-1 בינואר 2009.


== ראו גם ==
הרמת משקולות במשחקים האולימפיים
אימון משקולות
הרמת כוח
פיתוח גוף
קטלבלס


== קישורים חיצוניים ==
איגוד הרמת המשקולות בישראל
הרמת משקולות, באתר אנציקלופדיה בריטניקה (באנגלית)
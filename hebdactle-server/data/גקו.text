גֶּקּוֹ (שם מדעי: Gekko) הוא סוג של לטאה ממשפחת השממיתיים. סוג זה מגוון מאוד והשממיות המשתייכות אליו נוטות להיות צבעוניות. הסוג מתאפיין גם בקריאות "פרסום" (קריאות חיזור) של הזכרים, שהמפורסמת שבהן היא קריאתו של זכר הגקו הענק (Gekko gekko), הנשמעת כ"גק-או" ומכאן שמו של המין ושל הסוג. בעוד שכמה מינים בסוג זה, כגון הגקו הענק, הן נפוצים ביותר, ישנם גם מינים בסכנת הכחדה.
הגקו חי על עצים ומקומות גבוהים אחרים בדרום-מזרח אסיה; חלק מהמינים משתכנים גם במגורי האדם.
אורכם של מיני הגקו קצר מ-30 ס"מ, מלבד הגקו הענק, שיכול להגיע לאורך 35 ס"מ. אורכו של פריט צעיר הוא בין 3 ל-15 ס"מ, ובוגר בין 20 ל-30 ס"מ.
תזונתו של הגקו כוללת בעיקר חרקים, אך הוא אוכל גם זוחלים קטנים ויונקים קטנים. לגקו, כמו לרוב השממיות, 5 אצבעות בכל רגל עם כריות הצמדה, העוזרות לגקו לטפס על משטחים חלקים כמו זכוכית.
כל מיני הגקו מטילים ביצים.


== מינים ==


== קישורים חיצוניים ==

גקו, באתר ITIS (באנגלית)
גקו, באתר NCBI (באנגלית)
גקו, באתר Animal Diversity Web (באנגלית)
גקו, באתר האנציקלופדיה של החיים (באנגלית)
גקו, באתר GBIF (באנגלית)
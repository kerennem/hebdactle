פיונית (מכונה גם פלאונדר) הוא שם עממי לא-טקסונומי לדגים בני סדרת הסוליתאים, להם גוף שטוח במיוחד עם ראש א-סימטרי ושתי עיניים בצד האחד של הראש. רוחב הגוף של הדג הוא לרוב פחות ממחצית אורך הגוף של הדג. חלק ממינים אלה יכולים להגיע עד לאורך 50 ס"מ. לדגי הפיונית לעיתים רבות יש כתמים אדמדמים על הגוף.
דגים אלה נמצאים בדרך כלל באזורים עם קרקעית חולית בעומקים של עד 100 מטר. לעיתים רבות הם חופרים את עצמם לתוך החול במהלך היום, כאשר רק העיניים מבצבצות החוצה. בלילה הם יוצאים לחפש מזון, בעיקר רכיכות ותולעים אך גם דגים אחרים.
דגי פיונית נמצאים בעיקר בים הלבן, לאורך חופי נורווגיה, בים הבלטי, סביב האיים הבריטיים, במפרץ ביסקאיה, לאורך חופי חצי האי האיברי, לאורך החופים הצפוניים של הים התיכון, ולאורך חופי הים האגאי.


== מיון ==
המונח מתאר מיני סולתאים מהמשפחות: Achiropsettidae, סנדליים, שטחנוניים, סנדלוניים ושטחדגיים. 
מינים:
ממערב האוקיינוס האטלנטי:

Paralichthys albigutta
Paralichthys lethostigma
Paralichthys dentatus
Pseudopleuronectes americanusמחופי אירופה:

Platichthys flesusמצפון האוקיינוס השקט:

מיני הלשונון
Paralichthys olivaceus


== קישורים חיצוניים ==

פיונית, באתר אנציקלופדיה בריטניקה (באנגלית)
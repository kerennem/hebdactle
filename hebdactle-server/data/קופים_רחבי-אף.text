קופים רחבי אף (שם מדעי: Platyrrhini) היא קבוצה בסדרת הפרימטים שבמחלקת היונקים המכונים קופים ושייכים לתת-סדרה בעלי אף יבש.
קבוצה זו כוללת את כל קופי העולם החדש. כולם בעלי זנב ואצל חלקם הוא משמש מעין "זרוע" נוספת בשל כושר לפיתתו. היא קרויה "רחבי אף" כי הנחיריים מרוחקים זה מזה ונפתחים לצדדים. 
החוקרים מניחים שהגעתם לאמריקה הדרומית והיפרדותם מקופי העולם הישן הייתה אירוע אחד, שהתרחש לאחר ניתוקה של אמריקה הדרומית מאפריקה באאוקן לפני כ-45 מיליון שנה. מכיוון שבתקופה זו אמריקה הדרומית הייתה מנותקת הן מאפריקה והן מאמריקה הצפונית, נראה שראשוני סדרה זו הגיעו ליבשת על גבי רפסודות טבעיות. כיום הם מצויים רק באמריקה הדרומית ובמרכזה, אך מאובנים שלהם נמצאו גם באיים האנטיליים.


== מיון הקופים רחבי האף ==
על-משפחה קופים רחבי אף (Platyrhini)
משפחת צבוסיים (cebidae)
תת-משפחה קופי לילה (aotinae)
סוג דורוקולי (aotus)
תת-משפחה טיטים (Callicebinae)
תת-משפחה קפוצ'ינים (cebinae)
סוג קפוצ'ין (cebus)
סוג קפוצ'ין כהה (Sapajus)
תת-משפחה קופי סנאי (Saimiriinae)
סוג קוף סנאי (saimiri)
משפחה סאקיים (Pitheciidae)
תת-משפחהPitheciinae
סוג סאקי (Pithecia)
סוג סאקי מזוקן (Chiropotes)
סוג אואקרי (Cacajao)
משפחה מרמוסטיים (callitrichidae)
סוג ומין יחיד מרמוסט גמדי (Cebuella pygmaea)
סוג ומין יחיד מרמוסט רוסמלן (Callibella humilis)
סוג מרמוסט (Callithrix)
סוג מרמוסט בהיר (Mico)
סוג טמרין רעמתי (Leontopithecus)
סוג טמרין (Saguinus)
סוג ומין יחיד מרמוסט גולדיי (Callimico goeldii) - ייתכן ששייך למשפחת הצבוסיים
משפחה קופי עכביש (atelesidae)
סוג שאגן (Alouatta)
סוג קוף עכביש (Ateles)
סוג מורוקי (Brachyteles)
סוג צמרן (Lagothrix)
סוג ומין יחיד צמרן צהוב-זנב (Oreonax flavicauda)


== ראו גם ==
קופים צרי-אף


== לקריאה נוספת ==


== קישורים חיצוניים ==

קופים רחבי-אף, באתר NCBI (באנגלית)
קופים רחבי-אף, באתר Animal Diversity Web (באנגלית)
קופים רחבי-אף, באתר האנציקלופדיה של החיים (באנגלית)
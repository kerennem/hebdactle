משחק קלפים הוא משחק שיש בו שימוש בקלפים, בין אם אלה קלפי משחק תקניים או קלפים ייחודיים אשר מיועדים למשחק הספציפי. קיימים משחקי קלפים רבים מספור – לחלקם יש חוקים תקניים, וחלקם בעלי חוקים המשתנים לפי האדם המשחק, מיקומו או תרבותו.
כלל מהותי למשחקי קלפים (ולמשחקים בכלל) הוא שכל השחקנים יהיו מודעים לכלל חוקי המשחק לפני תחילתו, אלא אם כן חוקי המשחק דורשים אחרת (מאו).


== השחקנים ==

במשחק קלפים יכולים להשתתף שחקן אחד (סוליטר) או יותר.
בדרך כלל כשמדובר במשחק קבוצתי, השחקנים מתיישבים כולם סביב שולחן או משטח אחר שפניהם מופנות למרכזו, והם מחזיקים בידיהם מספר קלפים, קלפים אלו נקראים ה"יד". במשחקים שונים על המשטח ישנה ערימת קלפים המשמשת כקופה.


== החפיסה ==

בהגדרה, על מנת לשחק במשחק קלפים, יש צורך בחפיסת קלפים המיועדת למשחק. כמעט תמיד, גודלם של כל הקלפים בחפיסה זהה, ולכל קלף שני צדדים: צד אחד ("גב הקלף", "הצד האחורי") זהה בין כל הקלפים, ועל הצד האחר ("פני הקלף", "הצד הקדמי") יש ציור. הציור יכול להיות ייחודי לכל קלף, או להיות מצוי על מספר קלפים זהים.


=== חפיסת הקלפים הסטנדרטית ===
על אף שלמשחקים רבים יש חפיסות קלפים ייחודיות להם, רוב המשחקים משתמשים בחפיסה סטנדרטית (אנגלו-אמריקאית) בעלת 52 קלפים המחולקת ל-4 סדרות (תלתן ♣, יהלום ♦, לב ♥, עלה ♠). בכל סדרה 13 דרגות: 2 עד 10, נסיך (J), מלכה (Q), מלך (K) ואס (A). בנוסף לחפיסה הסטנדרטית קיים קלף מיוחד אשר לעיתים מתווסף לחפיסה (הג'וקר).
קיימים גם משחקים המשתמשים רק בחלק מהקלפים בחפיסה הסטנדרטית, משחקים שבהם סדר הקלפים שונה, ומשחקים שדורשים יותר מחפיסה סטנדרטית אחת.
במחוזות רבים באירופה משתמשים בחפיסות שונות של קלפים, במקום החפיסה הסטנדרטית. חפיסות אלה מכילות לעיתים פחות קלפים, וברובן משתנות הסדרות.


== הקופה ==
ברוב המשחקים, לא כל הקלפים מחולקים לשחקנים, כך שנשארים קלפים בהם משתמשים במהלך המשחק, קלפים אלה נקראים "קופה".
הקופה תונח כך שפני הקלפים יהיו כלפי מטה כך שלא יראו את הקלפים ובמרכז משטח המשחק, כך שלכל השחקנים תהיה גישה נוחה לקופה, אלא אם כן ישנו דילר במשחק.


== המחלק ==
המחלק, או "דילר" (מאנגלית: Dealer), אחראי על חלוקת הקלפים. בחלק מהמשחקים המחלק לא יהווה אחד מהשחקנים (פוקר), בחלקם ישחק המחלק מול כל שאר השחקנים (בלאק ג'ק) ובחלקם ישמש אחד השחקנים בתור המחלק. במשחקים בהם המחלק הוא אחד השחקנים נהוג להחליף את המחלק מדי תור עם כיוון השעון. לעיתים המחלק יהיה זה שהפסיד בתור הקודם.


== החלוקה ==
במשחקים בהם מחולקים הקלפים תחילה לשחקנים החלוקה תתבצע על ידי המחלק עם כיוון השעון (או נגדו) בכל פעם קלף אחד. המחלק לפני החלוקה יערבב את הקלפים כראוי, לעיתים יבקש המחלק מאחד השחקנים "לחתוך" את החבילה בסיום הערבוב, פעולה זו היא פעולה של אמון שבאה להראות שהמחלק ערבב כראוי ולמנוע רמאויות. לרוב החלוקה תחל מהשחקן היושב ליד המחלק (משמאלו בהנחה שמחלקים עם כיוון השעון). החלוקה תתבצע כך שאף שחקן לא יוכל לראות את הקלפים אשר חולקו ליתר השחקנים (או אף לו בחלק מהמשחקים) וגם לא את הקלפים אשר נותרו בחפיסה.


== סוגי משחקים ==

קיימים מספר סוגי משחקים. לעיתים משחק יכול להשתייך ליותר מסוג אחד.


=== משחקי לקיחות ===
משחקים בהם המטרה לקחת (או להימנע מלקחת) את הקלפים אשר הונחו על ידי יתר השחקנים.

ברידג'
ויסט
ויסט ישראלי
סקאט
לבבות
קרה קופה
פרפראנס
הוק
צמודים


=== משחקי רמי ===
המטרה במשחקי הרמי היא ליצור סדרות קלפים.

רמי
רמי פתוח
קנסטה


=== משחקי סוליטר ===
 ערך מורחב – סוליטרמשחקים אשר המיועדים לשחקן בודד. לרוב ישחקו במשחקים אלו על מחשב, אך ניתן לשחק בהם גם ללא מחשב.

קלונדייק (ידוע כ"סוליטר רגיל")
פריסל
סוליטר עכביש


=== משחקי הסרה ===
במשחקים אלו המטרה להיפטר מכל הקלפים לפני השחקנים האחרים.

ספיד
נסיך שבע
דוראק
טאקי
פרזידנט
שתיים שחור
יניב
שיטהד
שקר
ג'ונגל ספיד
שלום אדוני הנסיך
10 על 10
דאבל


=== משחקי צבירה ===
משחקים בהם המטרה לאסוף את כל קלפי המשחק.

מלחמה
מלחמה מצרית
רונדה


=== משחקי הימורים ===

משחקים אלו לרוב יתקיימו בבתי קזינו, אך ניתן לשחק בהם גם בחברה.

פוקר
טקסס הולדם
אומהה הולדם
בלק ג'ק


=== משחקי אוסף ===
 ערך מורחב – קלף אספנותMagic: The Gathering
יו-גי-הו!
Pokemon TCG
סופרגול


=== שונות ===

לשון
789
סוויש
חושם
סט
מאו
מנצ'קין
משחק רביעיות
חתחתול
נגוס
דומיניון
מצודות
דיקסיט
חתולים מתפוצצים ג'וקר


== ראו גם ==
סדרה (קלפים)
קלף משחק


== קישורים חיצוניים ==
Pagat.com אתר המכיל חוקים ותיאורים של מאות משחקים מרחבי העולם
קהילת קלפי המשחק הבינלאומית
חוקי משחקים עתיקים
ליאת קרן, איך להעביר לילד מסרים במשחקי קופסה וקלפים?, באתר ynet, 24 בפברואר 2012
חן מלול, חמור חמורתיים ומשחקי הקלפים של פעם, "הספרנים": בלוג הספרייה הלאומית, 22.11.18
עמית נאור, ללמוד תורה עם משחק קלפים? יש דבר כזה, "הספרנים": בלוג הספרייה הלאומית, 29.05.2022
משחק קלפים, באתר אנציקלופדיה בריטניקה (באנגלית)


== הערות שוליים ==
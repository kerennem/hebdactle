שׁרכנים (Moniliformopses או pteridophytes) היא קבוצה של צמחים וסקולריים חסרי קשקשים וחסרי זרע.
השרכים הם צמחים פרימיטיביים המתרבים ללא הפצת זרעים אלא באמצעות נבגים זעירים. אלו הצמחים הגדולים ביותר מבין חסרי הזרע והגבוהים שבשרכים (מבני משפחת Cyatheaceae) מגיעים עד גובה של 20 מ'. מאובנים של שרכנים נמצאו החל מן הדבון.
מחזור חייהם של השרכים מורכב משני דורות עצמאיים: 

הדור הדיפלואידי, שנקרא גם הדור הגדול, הוא ספורופיט (אַל-מיני) החי למשך זמן רב ומייצר נבגים;
הדור ההפלואידי, שנקרא גם הדור הקטן, הוא גמטופיט (מיני) החי למשך מעט זמן ומייצר את תאי הרבייה. תא הרבייה הזכרי מצויד בשוטונים וזקוק למים כדי להגיע אל תא הרבייה הנקבי ולהפרותו.צמחים מקבוצת השרכים נמצאו מעידן הקרבון ואילך וכן במזוזואיקון, אבל לא לפני כן. 
השרך וייכסליה מרושתת (Weichselia reticulata) הוא השרך המאובן השכיח ביותר המצוי בארץ ישראל. 
השרך מרסיליה זוחלת (Marsilea minuta) נעלם מארץ ישראל לאחר ייבוש החולה.


== מיון ==
קבוצת שרכנים (Moniliformopses)
מערכה שרכאים (Polypodiopsida)
מערכה מארטידים (Marattiopsida)
מערכה שבטבטים (Equisetophyta)
מחלקת בעלי פרקים (Sphenopsida)
מערכה חשוכי עלים (Psilotophyta)
מחלקת פסילופיטאים (Psilotopsida).


== קישורים חיצוניים ==
שרכנים, באתר אנציקלופדיה בריטניקה (באנגלית)
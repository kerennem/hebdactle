הים הערבי (בערבית: بحر العرب; בהינדית: अरब सागर. בעבר נקרא "ים עומאן") הוא ים שולי באוקיינוס ההודי, הנמצא בין חצי האי ערב ממערב לבין הודו ממזרח. שטחו 3,861,672 קמ"ר והוא הים הגדול בעולם.
רוחבו המקסימלי של הים הערבי הוא כ-2,400 קילומטרים, ועומקו המרבי הוא 4,652 מטרים. הנהר הגדול ביותר שזורם בצורה ישירה אל הים הערבי הוא נהר האינדוס.
בצפון-מערב הים הערבי חלה היצרות, היוצרת את מפרץ עומאן; בהמשך מתחבר הים הערבי עם המפרץ הפרסי במצר הורמוז.
הים הערבי גובל במדינות הבאות: הודו, פקיסטן, איראן, איחוד האמירויות הערביות, עומאן, תימן וסומליה.
האי סוקוטרה נמצא בשטח הים הערבי.
חופים מפורסמים בים הערבי:

חוף גואה (מדינה השוכנת לחופה המערבי של הודו)
חוף ג'והה (ליד מומבאי)


== קישורים חיצוניים ==


== הערות שוליים ==
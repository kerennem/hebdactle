דרמה (Drama) היא סוגה ספרותית, שם כולל ליצירות שנכתבו לשם הצגה ובראשן הטרגדיה והקומדיה.
הדרמה היא אחת משלושת ענפי הספרות הראשיים כפי שקבע אריסטו ושני הענפים האחרים הם ליריקה ואפיקה. אריסטו מגדיר את הדרמה כפעולה שלמה שיש לה התחלה, אמצע וסוף. הדרמה מציגה את האירועים בזמן הווה.
מקור המילה "דרמה" (δράμα) במילה היוונית דראן (δραν) שמשמעה "עשייה", מהפועל (בניב הדורי) "לעשות".
היוונים השתמשו במילה זו לתאר את הטרגדיות היווניות.


== הדמויות בדרמה ==
פרוטאגוניסט: הדמות הראשית, המיוסרת והנרדפת הנמצאת במאבק עלילתי מתמיד.
אנטאגוניסט: דמות הנגד, היריב הראשי של דמות הפרוטאגוניסט, בין שתיהן ייווצר קונפליקט שיגיע לשיאו בסוף המחזה
טריטאגוניסט: הדמות המגשרת, המתווכת והמפשרת בין שתי הדמויות הקודמות. דמות זו מעמיקה את הקונפליקט, אך גם עוזרת לפתור אותו


== דרמה יוונית ==
בתיאטרון היווני באתונה היו שני סוגי דרמה: טרגדיה וקומדיה. מקור הטרגדיה והקומדיה האתונאיים לוט בערפל; סביר להניח כי במקור הייתה הדרמה היוונית חלק מטקס דתי.
ראשית הייתה המקהלה, ובה זמר מוביל ששר על גיבור אגדי כלשהו; בתקופות מאוחרות יותר החל המוביל לגלם את הדמות במקום לשיר עליה. בהמשך נוסף דיאלוג בין כמה שחקנים, והתוצאה הייתה הטרגדיה היוונית. צורות הדרמה האחרות הופיעו בהמשך.


=== שלוש האחדויות ===
אריסטו טוען כי בדרמה חייבים להתקיים שלושה תנאים:

אחדות המקום: העלילה תתרחש במקום אחד ללא שינויים
אחדות הזמן: משך העלילה לא יעלה על 24 שעות (יממה)
אחדות העלילה: עלילה אחת מרכזית ללא עלילות משנה


== דרמה טלוויזיונית ==
 ערך מורחב – סרט דרמההמרכיבים המרכזיים של המבנה העלילתי בדרמה הטלוויזיונית:

דמויות: כלל האנשים הפועלים העלילה אשר הצופים לומדים עליהם וצוברים מידע על פי התנהגותם, דבריהם, הופעתם החיצונית ומערכות היחסים בינם לבין הסובבים אותם.הדמות הראשית היא גיבור העלילה, מולה דמויות משניות, שתפקידן לחשוף צדדים חדשים של הגיבור בעלילה.

הבמה/הרקע לעלילה: היכן ומתי העלילה מתקיימת, האווירה, התפאורה, הלבוש, ההקשרים החברתיים, התרבותיים והפוליטיים.
עימות: בכל דרמה נמצא קונפליקט אחד או יותר המזין ומניע את העלילה ומערער את האיזון שבו חיות הדמויות.קיימים שני סוגי קונפליקטים:

דמות מול דמות: מאבק בין דמויות להשגת מטרות המוצבות בפניהן או התגברות על מכשולים.
דמות מול עצמה: מאבק עצמי של דמות נפתר בסוף הסיפור או מגיע לנקודת פתרון לא ברור.


== ראו גם ==
קומדיה
טרגדיה
פארסה
רומן
מלודרמה
אופרה
סרט דרמה
היסטוריה של התיאטרון


== קישורים חיצוניים ==
מסכות דרמה יווניות ורומאיות
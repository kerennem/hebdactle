שארל לואי דה סקונדה, ברון לה ברד ומונטסקייה (בצרפתית: Charles-Louis de Secondat, baron de La Brède et de Montesquieu) הידוע בעיקר כמונטסקייה ‏(18 בינואר 1689 – 10 בפברואר 1755) היה פילוסוף צרפתי. נודע בעיקר בזכות תורת "הפרדת הרשויות" שלו.


== ביוגרפיה ==
מונטסקייה נולד בשנת 1689 בבורדו. תחילה למד משפטים בפריז ובהמשך בבורדו. התקבל לפרלמנט (בית משפט לערעורים) בורדו בשנת 1714. את שמו ותוארו קיבל בירושה מדודו, הברון דה-מונטסקייה בשנת 1716, שהוריש לו גם את משרתו בנשיאות הפרלמנט של בורדו.
ב-1721 פרסם את ספרו "מכתבים פרסיים", רומן אפיסטולרי סאטירי המבוסס על מכתביהם של שני בני אצולה פרסים המבקרים בצרפת. ברומן, מונטסקייה השתמש ברשמיהם הבדיוניים של המבקרים על מנת למתוח ביקורת על החברה והמשטר באירופה בזמנו. הספר הביא לו פרסום רב וגרם לקבלתו לאקדמיה הצרפתית למדעים.
ב-1734 פרסם ספר שני, "המונרכיה העולמית", שבו חילק את העמים לצפוניים ודרומיים וטען כי ההבדלים בתנאי האקלים הם הגורמים להבדלים העיקריים בין אלה הגרים בצפון לאלה הגרים בדרום.
בשנת 1748 פרסם מונטסקייה את ספרו החשוב ביותר "רוח החוקים", בו תיאר והסביר את ההבדלים בין שלושה סוגי משטרים:

רפובליקה: כאשר הגדרה זו כוללת הן את האריסטוקרטיה והן את הדמוקרטיה, סוג ממשל שבו שולט העם, או מי שהעם בחר.
מונרכיה: מלוכה - בה השליט מקבל את תפקידו בירושה, ויש לו כבוד ומעמד מיוחדים, עם זה ישנם חוקים והם מחייבים וגם יש את הכבוד שמנחה את השליט.
דיקטטורה: דספוטיזם או עריצות - בה השליט שולט לבדו ללא מגבלה של חוק ומבסס את שלטונו על הפחד שהוא מטיל באזרחים.


== דעותיו ==
לדעת מונטסקייה, הממשל הטוב ביותר הוא הרפובליקה, שהיא השולטת במידות הטובות ביותר של האדם.
טענותיו הן שכל משטר צריך לשאוף ולהבטיח את חירות האדם, וכדי לעשות זאת יש להפריד בין שלוש הרשויות, תוך שמירה על איזונים ובלמים. שלוש הרשויות שהוא מתאר:

הרשות המבצעת
הרשות המחוקקת
הרשות השופטתתורתו של מונטסקיה הביאה לו אוהדים רבים באירופה והיוותה ומהווה בסיס לחוקת ארצות הברית ולמשטרים דמוקרטיים רבים בימינו.
עם זאת, מונטסקייה האמין באי ניידות של מעמדות חברתיים, וראה את פשוטי העם כלא שווים וחסרי זכות להתעלות למעמד של שליטים.


== קישורים חיצוניים ==
אלפרדו מרדכי ראבילו, ‏מונטסקיה והקודיפיקציה של המשפט הפרטי (קוד נפוליאון), עלי משפט ב', תשס"ב
מונטסקייה, באתר אנציקלופדיה בריטניקה (באנגלית)
26352, 47511 כתבי מונטסקייה בפרויקט גוטנברג (באנגלית)
מונטסקייה, באתר "Find a Grave" (באנגלית) מונטסקייה, ברשת החברתית Goodreads
פרנק אוון גרי (באנגלית: Frank Owen Gehry; נולד ב-28 בפברואר 1929) הוא אדריכל יהודי אמריקאי יליד קנדה, מן הבולטים במחצית השנייה של המאה ה-20 ובימינו.


== קורות חיים ==
גרי נולד בטורונטו בקנדה בשם פרנק (אפרים) אוון גולדברג להורים ממוצא יהודי-פולני: ארווינג גולדברג, יליד ברוקלין, וסאדי תלמה לבית קפלן, ילידת לודז'. בגיל 17 עבר לגור בלוס אנג'לס שבקליפורניה, שם הוא מתגורר עד היום.
סיים תואר ראשון באדריכלות באוניברסיטת דרום קליפורניה, שם היה חבר באלפא אפסילון פאי. לאחר מכן למד תכנון ערים ואזורים באוניברסיטת הרווארד, אך פרש מהלימודים לאחר זמן קצר והחל לעבוד על פרויקטים במשרדי אדריכלות בקליפורניה.
משנות ה-70 ועד היום נחשב גרי לאחד החלוצים בבנייה הדה-קונסטרוקטיביסטית בלוס אנג'לס, שם תכנן בתים רבים בעלי צורות חדשניות ומהפכניות מבחינה טכנולוגית. היצירה המפורסמת ביותר של גרי היא מוזיאון גוגנהיים בילבאו.
בשנת 2003 הוזמן גרי לישראל לתכנון מוזיאון הסובלנות בירושלים, פרויקט שעורר מחלוקות רבות הן מבחינה פוליטית והן מבחינה אדריכלית-אורבאנית. ב-2010 פרש מהפרויקט.גרי זכה בפרס פריצקר המכובד בשנת 1989, בפרס וולף לאמנות ב-1992 ובפרס סקופוס בשנת 2010. ב-2016 החליט נשיא ארצות הברית ברק אובמה להעניק לו את מדליית החירות הנשיאותית, עיטור הכבוד הגבוה במדינה.


== עבודות נבחרות ==
מוזיאון גוגנהיים בילבאו, ספרד
הבית הרוקד - פראג, צ'כיה
מוזיאון וייסמן לאמנות - מינסוטה
הגלריה לאמנות של אונטריו - טורונטו
"בניין דיי" - וניס, קליפורניה
"מגדל גרי" - הנובר, גרמניה
אולם הקונצרטים על שם וולט דיסני, לוס אנג'לס, ארצות הברית
מוזיאון הסובלנות, ירושלים
רחוב ספורס 8, ניו יורק
פסל דג הזהב ליד מלון ארטס, ברצלונה
לומה ארל, בארל שבצרפת.
		
		
		
		
		
		
		


== קישורים חיצוניים ==
רועי בית לוי, עכבר העיר אונליין, מתחיל תמיד עם עט ונייר, באתר הארץ, 19 בספטמבר 2008
אסתר זנדברג, עכבר העיר אונליין, הימים הקשים של פרנק גרי, באתר הארץ, 12 במרץ 2009
ניקולאי אורוסוף, פרנק גרי מציג: מפגן ראווה של עושר אישי, באתר הארץ, 25 בפברואר 2011
נטע אחיטוב, כולם שונאים את האדריכל פרנק גרי. חוץ מהביוגרף שלו, באתר הארץ, 19 במאי 2016
רובין פוגרבין, ניו יורק טיימס, פרנק גרי כבר בן 92 ועדיין מתרגש כמו ילד, באתר הארץ, 21 באפריל 2021
פרנק גרי, באתר אנציקלופדיה בריטניקה (באנגלית)


== הערות שוליים ==
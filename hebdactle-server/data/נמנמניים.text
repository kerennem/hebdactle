נַּמְנְמָנִיִּים (שם מדעי: Gliridae) היא משפחה בסדרת המכרסמים. 
גודלם של הנמנמניים נע בין 6 ל-19 סנטימטרים ומשקלם נע בין 15 ל-180 גרם. הם דומים בגודלם לעכברים, אך במראם ובפעילותם הם דומים לסנאים. אוזניהם ועיניהם גדולות וזנבם ארוך ושעיר. הם בעלי 20 שיניים.
הנמנמניים נפוצים באסיה, באירופה ובאפריקה. הם שוכני עצים וניזונים מפירות ומחרקים. הנמנמניים קרויים בשם זה הודות לעובדה שבקיץ ובסתיו הם אוגרים בגופם שומן ומנצלים אותם בחורף במהלך שנת החורף שלהם שאצל מינים מסוימים, כגון הנמנמן האירופי, יכולה להגיע לשבעה חודשים. במהלך שינה זו חום גופם יורד לדרגת חום סביבתם. הנמנמן יכול להקיץ משנתו רק לאחר חימום ממושך המתרחש בבוא האביב.


== נמנמנים בישראל ==
בישראל קיימים שני מינים של נמנמניים. המין האחד הוא נמנמן העצים החי בחורשי הגליל והמין השני הוא נמנמן סלעים מצוי החי בנגב, בערבה, בגולן ובצפון עמק החולה.


== מיון ==
תת-משפחה Graphiurinae
סוג Graphiurus
תת-משפחה Leithiinae
סוג Chaetocauda
סוג Dryomys - בו המין נמנמן העצים.
סוג נמנמן הסלעים (Eliomys).
סוג ומין יחיד נמנמן זוטי (Muscardinus avellanarius).
סוג Myomimus
סוג ומין יחיד נמנמן מדברי (Selevinia betpakdalaensis)
תת-משפחה Glirinae
סוג ומין יחיד נמנמן יפני (Glirulus japonicus)
סוג ומין יחיד נמנמן אירופי (Glis glis)


== קישורים חיצוניים ==

נמנמניים, באתר ITIS (באנגלית)
נמנמניים, באתר NCBI (באנגלית)
נמנמניים, באתר Animal Diversity Web (באנגלית)
נמנמניים, באתר האנציקלופדיה של החיים (באנגלית)
נמנמניים, באתר GBIF (באנגלית)


== הערות שוליים ==
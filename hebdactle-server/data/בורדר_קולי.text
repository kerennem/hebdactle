בורדר קולי הוא אחד מגזעי כלב הבית. הוא טופח לצורך שימוש בו כסיוע לרעיית צאן.
אינסטינקט הרעייה החזק של הקולי פותח במקור באזורי הגבול בסקוטלנד (ומכאן גם שמו, שפירושו "קולי הגבול"). מגדליו טיפחו את נכונותו לקבל אילוף ואת תבונתו, ולא את הופעתו החיצונית. הבורדר קולי מופיע, בדרך כלל, במבחני עבודה ולא בזירת התצוגה. במשך שנים היה הגזע כפוף לתקנים של יכולת עבודה שקבע המועדון הבינלאומי לכלבי רועים, ורק ב-1976 הוכר רשמית על ידי התאחדות הכלבנים של בריטניה.
הבורדר קולי משמש גם להרחקת ציפורים ממסלולי המראה בשדות תעופה. בישראל הוא משמש לרעיית עדרי צאן ובקר.
הבורדר קולי הוא כלב מלא מרץ ואנרגטי. נבחר בסקר שנערך באנגליה ב-1998 כגזע בעל אינטליגנציית העבודה הגבוהה בין כל גזעי הכלבים.


== אינטליגנציה ==
בספרו של הפרופסור לפסיכולוגיה סטאנלי קורן "האינטליגנציה של הכלבים", המדרג אינטליגנציית כלבים לפי ביצועיהם בשני משתנים ("הבנה של פקודות חדשות" ו"ציות לפקודה הראשונה"), דורג הבורדר קולי ראשון בקבוצה "הכלבים החכמים ביותר" מתוך 80 גזעים שנבדקו. האינטליגנציה מתבטאת בתחומים רבים, הכלב מגיב טוב מאוד לאילוף נכון כלומר הוא יבין פקודה אחרי מספר מועט של חזרות, וכמו כן הוא יכול לזכור מספר רב מאוד של מילים


== קישורים חיצוניים ==

בורדר קולי,dogsworld
בורדר קולי, באתר אנציקלופדיה בריטניקה (באנגלית)


== הערות שוליים ==
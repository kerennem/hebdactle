הקטאר (סמל: ha) הוא יחידת מידה השווה ל-10,000 מטר רבוע ומשמשת למדידת שטח של משטח כלשהו, לרוב קרקע. השם "הקטאר" הוא הלחם של הקידומת "הקטה" המשמשת להגדלה פי מאה (בעקבות המילה היוונית ἑκατόν - מאה) עם יחידת השטח אר. בשנת 1795, עם הצגתה של השיטה המטרית, נקבעה בה יחידת השטח אר, השווה למאה מ"ר, וממנה נגזרה יחידת השטח הקטאר, שהיא מאה אר. בשנת 1960, עם קביעתה של מערכת היחידות הבינלאומית, האר וההקטאר לא נכללו בה. הלשכה הבינלאומית למידות ולמשקלות כוללת את ההקטאר ברשימה של יחידות מידה לא סטנדרטיות שניתן להשתמש בהן עם מערכת היחידות הבינלאומית.הקטאר אחד שווה ל:

10,000 מ"ר
0.01 קמ"ר
10 דונם.שטחה של כיכר טרפלגר בלונדון הוא כהקטאר אחד, הקטאר הוא גם שטח הדשא (שמסביבו מסלולי הריצה) באצטדיון אתלטיקה תקני. הכן עליו ניצב פסל החירות בניו יורק חסום בריבוע שאורך צלעו 100 מטר ושטחו, לכן, הקטאר אחד בדיוק.


== יחידות שטח המבוססות על אר ==
סנטיאר: מאית אר = מטר רבוע (מ"ר) אחד.
אר: 100 מ"ר
דקאר: 10 אר = 1,000 מ"ר = דונם אחד. יחידת השטח דונם מקובלת במדינות האימפריה העות'מאנית לשעבר (טורקיה, ישראל, ירדן, לבנון וסוריה). בשם דקאר היא מקובלת בנורווגיה, וביוון היא קרויה סטרמה.
הקטאר: 100 אר = 10,000 מ"ר = 10 דקאר = 10 דונם. יחידת שטח זו נמצאת בשימוש נרחב בעולם. במדינות האיחוד האירופי זו יחידת המידה הרשמית לציון שטחי קרקע.


== קישורים חיצוניים ==

המרה של יחידות שטח בריטיות ואמריקאיות ליחידות מטריות
מחשבון להמרה של יחידות שטח
הקטאר, באתר אנציקלופדיה בריטניקה (באנגלית)


== הערות שוליים ==
רֵלָטִיבִיזם (Relativism; מלשון 'relative', "יחסי"; בעברית: יַחְסוּתָנוּת) היא תפיסה הגורסת כי לנקודת מבט אין תוקף או אמת מוחלטת, אלא ערך יחסי בלבד הנקבע על-פי הבדלים בתפיסה ובשיקול דעת.


== הנחות יסוד לרלטביזם ==
האמת היא יחסית. כל דבר שאדם חושב או מאמין בו עומד למבחן בזמן ובמקום בו הוא מתרחש.
אין אמת, או אמונה שטובה יותר או נכונה יותר מאחרות.רלטביזם המחזיק בשתי ההנחות הללו נקרא רלטביזם מוחלט.
רלטיביזם יחסי לעומת זאת הוא סוג מרוכך יותר של רלטביזם. הוא גורס שיש אמיתות, אך כיוון שאנחנו מוגבלים ביכולת שלנו לדעת את האמת, עלינו לפעול בצורה רלטיבסטית. רלטיבזם יחסי הוא כלי המאפשר סוג אחר של שיח. הוא מאמץ את ההנחה הראשונה, אך אינו מאמץ לגמרי את ההנחה השנייה.


== מתנגדים ==
רלטיביזם היא גישה שתגיד כי כל אמות מידה שתבחר תהיינה נכונות ומוצדקות ולכן תפיסה זו ספגה ביקורות רבות בעיקר בשל הפחתתה בערכי המוסר ובערכים הומאניים המוכרים לכול. 
טיעון נוסף שתקף נגד רלטביזם מוחלט הוא הסתירה העצמית. אם כל אמת היא יחסית, אז גם האמת הזאת - הטיעון שכל הטענות הן יחסיות - הוא יחסי.


== סוגי רלטיביזם ==
רלטיביזם אינדיבידואלי: מה שהפרט חושב כנכון מבחינה מוסרית הוא נכון מבחינה מוסרית עבור הפרט.
רלטיביזם תרבותי: כל מה שהתרבות מניחה כנכון מבחינה מוסרית (עבור חברה מסוימת) הוא אמנם נכון מבחינה מוסרית באותה תרבות. מושג נפוץ באנתרופולוגיה, כביקורת על אבות הדיסציפלינה אשר הגדירו תרבויות מסוימות כמתקדמות יותר מאחרות (אבולוציה תרבותית). הטוענים לרלטביזם תרבותי טענו כי לא ניתן לשפוט תרבות שונה משל החוקר עקב חוסר ההבנה של החוקר את הערכים והנורמות של החברה הנחקרת.
רלטיביזם מוסרי: טענה שכל מעשה יכול להיות מוסרי או לא מוסרי בתלוי בזמן, בסביבה ובנסיבות. אין מעשה לא מוסרי בפני עצמו. שאלות מסוג זה עולות בנושא של מזל מוסרי.
רלטיביזם קוגניטיבי: טענה שהאמת היא יחסית. כל דבר שאנחנו יודעים הוא תלוי הקשר, מקום וזמן. ההגדרה הזו כוללת בחובה, גם רלטיביות  אפיסטמולוגית.
רלטיביזם אסתטי הטענה שיופי הוא עניין יחסי. נוגע לשאלות של פילוסופיה של האמנות.


== ראו גם ==
ריצרד רורטי
לודוויג ויטגנשטיין


== קישורים חיצוניים ==

הערך רלטיביזם באנציקלופדיה לפילוסופיה של סטנפורד


== הערות שוליים ==
צִ'ינְגְדָאוֹ (בסינית מפושטת: 青岛; בסינית מסורתית: 青島; בפין-יין: Qīngdǎo; מילולית "אי טורקיז"; להאזנה (מידע • עזרה)) היא עיר נמל תת-מחוזית במחוז שאנדונג שבמזרח הרפובליקה העממית של סין. ע"פ מפקד האוכלוסין משנת 2020 אוכלוסיית תת-המחוז העירוני מנתה כ-10 מיליון תושבים, מתוכם כ-7.1 מיליון בשטח האורבני. העיר היא מרכז עסקים גדול שכלכלתה גדלה במהירות. הנמל שבעיר נחשב לנמל המרכזי במחוז שאנדונג ולאחד הנמלים הגדולים והעשירים ביותר במזרח סין.
בשנת 1898 קיבלה הקיסרות הגרמנית לידיה את צ'ינגדאו לתשעים ותשע שנים. הגרמנים כינו את העיר צינגטאו. הם החזיקו בעיר עד 1914. עם פרוץ מלחמת העולם הראשונה כבשה יפן, שהייתה חלק ממדינות ההסכמה, את העיר לאחר המצור על צ'ינגדאו. במשך הזמן בו שלטו בעיר פיתחו הגרמנים תשתית תעשייתית נרחבת, שכללה הקמת מערכת חינוך, תאורת חשמל, מסילת רכבת וכו'. ההשפעות הגרמניות מורגשות מאוד בעיר, והסינים מתפארים בגרמניה הקטנה שלהם.
מדי שנה מתקיים בעיר פסטיבל הבירה. מבשלת צינגטאו, שנוסדה בצ'ינגדאו ב-1903 על ידי גרמנים, היא בעלת שם עולמי.
בשנת 2008 אירחה צ'ינגדאו את תחרויות השיט של אולימפיאדת בייג'ינג. ב-2018 העיר אירחה את מנהיגי מדינות ארגון שאנגחאי לשיתוף פעולה בפסגה משותפת שנערכה בעיר.
בעיר ממוקמים המטות הראשיים של חברות הענק הסיניות Hisense לאלקטרוניקה ו-Hăiěr‏ (האייר, 海尔) למוצרי חשמל.


== גאוגרפיה ==
תת-המחוז משתרע על פני 11,229 קמ"ר בחצי האי שאנדונג  שבמזרח מחוז שאנדונג על החוף הצפון-מערבי הים הצהוב וגובלת בנציבויות העירוניות ינטאי מצפון-מזרח, ווייפאנג  ממערב, ז'יג'או  מדרום-מערב ומרוחקת כ-310 ק"מ מדרום-מזרח לבירת המחוז ג'ינאן. רוב העיר מכוסה גבעות ולאורך הים חופי רחצה רבים.


== ערים תאומות ==
ישראל רמת גן, ישראל
ישראל נס ציונה, ישראל
ארצות הברית לונג ביץ', קליפורניה, ארצות הברית
ארצות הברית מיאמי, פלורידה, ארצות הברית
אוקראינה אודסה, אודסה, אוקראינה
ספרד בילבאו, חבל הבסקים, ספרד
ליטא קלייפדה, ליטא


== קישורים חיצוניים ==

 אתר האינטרנט הרשמי של צ'ינגדאו
צ'ינגדאו, באתר אנציקלופדיה בריטניקה (באנגלית)


== הערות שוליים ==
יצירת פרופיל DNA (באנגלית: DNA profiling) הוא תהליך בו בוחנים תכונות ב-DNA של אדם, שהן ייחודיות כמו טביעות אצבעות. הטכניקה הומצאה על ידי סר אלק ג'פריס  באוניברסיטת לסטר בשנת 1985.
פרופיל ה-DNA הוא כלי המסייע רבות בחקירות פליליות. משתמשים בבדיקת סמני DNA כדי להשוות בין פרופילים של חשודים ובין ראיות שנאספו בזירת הפשע (כגון: דגימות של דם, שיער, רוק או זרע), ולהעריך את הסבירות לכך שהחשודים היו מעורבים בפשע. טכניקה זו הובילה גם לכך שאנשים שהורשעו בעבר בפלילים נמצאו כעבור מספר שנים חפים מפשע לאחר שה-DNA שלהם לא תאם ל-DNA שנמצא בזירת הפשע.
השיטות הראשונות התבססו על ניתוח RFLP בעזרת לימוד קיטוע DNA. בהמשך עברו לשיטות אחרות שמתבבסות על PCR.
יצירת פרופיל DNA משמשת גם בבדיקות שארות, לזיהוי גופות ובמחקר הגנאלוגי.
איסוף של דגימות DNA מהאוכלוסייה לצורך יצירת פרופיל DNA משתנה ממדינה למדינה בהתאם לחוקים המקומיים. במדינות מסוימות הוקמו מאגרים המכילים פרופילי DNA של כל האסירים.


== קישורים חיצוניים ==

פרופיל DNA, באתר אנציקלופדיה בריטניקה (באנגלית)
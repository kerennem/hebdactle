ארנבים הם קבוצה לא-טקסונומית של יונקים קטנים ממשפחת הארנביים (Leporidae) שבסדרה ארנבאים הכוללת מספר סוגים. מתוך אחד עשר סוגים במשפחת הארנביים שמונה מכונים ארנבים, ושלושת הסוגים האחרים (ארנבת, ארנב אסמי וארנבון אדום) מכונים "ארנבות".
רוב הארנבים הם בצבעי אפור, חום או חום-צהבהב. מין אחד של ארנב, ארנב אממי (Pentalagus furnessi), מצוי בסכנת הכחדה וקיים רק באיים אממי אושימה וטוקונושימה שבאיי ריוקיו. תוחלת החיים של הארנב היא כ-12 שנים.


== תפוצה ==
חצי מאוכלוסיית הארנבים העולמית נמצאת באמריקה הצפונית, והשאר נמצאת בדרום-מערב אירופה, בדרום-מזרח אסיה, בסומטרה, במספר איים בארכיפלג היפני ובחלקים מאפריקה ומאמריקה הדרומית. הארנבים היגרו לאמריקה הדרומית במסגרת ההחלפה האמריקנית הגדולה.


== סוגים ==
סוג ומין יחיד ארנב ננסי (Brachylagus idahoensis)
סוג ארנב ננסי הולנדי (Netherland Dwarf rabbit)
סוג ומין יחיד ארנב הנהרות (Bunolagus monticularis)
סוג ארנב מפוספס (Nesolagus)
סוג ומין יחיד ארנבון מצוי (Oryctolagus cuniculus)
סוג ומין יחיד ארנב אממי (Pentalagus furnessi)
סוג ומין יחיד ארנב אוגנדי (Poelagus marjorita
סוג ומין יחיד ארנבון געשי (Romerolagus diazi)
סוג ארנבון יער (Sylvilagus)
סוג ארנב ורוד נדיר במיוחד (Oryctolagus cuniculus domesticus)


== בתרבות ==
הארנב מופיע בתורה, ובמספר מיתולוגיות[דרוש מקור] ובהן המיתולוגיה האצטקית והקוריאנית. עם הארנבים המפורסמים בספרות נמנים הארנב הלבן מ"הרפתקאות אליס בארץ הפלאות", הארנבונים מ"גבעת ווטרשיפ", ופיטר הארנב מספריה של ביאטריקס פוטר. ארנב בדיוני מפורסם אחר הוא באגס באני של האחים וורנר, שהוא אחד הארנבים האנושיים המוכרים ברחבי העולם.
הארנב בדרך כלל מסמל מהירות. במשל "הצב והארנב" הארנב מסמל גם שאננות.


== קישורים חיצוניים ==
ארנבים, באתר אנציקלופדיה בריטניקה (באנגלית)
ארנב וארנבת: מדריך טיפול למגדל המתחיל, המרכז הרפואי לחיות, בית חולים וטרינרי.


== הערות שוליים ==
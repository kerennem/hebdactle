עכבריים (שם מדעי: Muridae) היא משפחה בסדרת המכרסמים המכילה כ-260 סוגים וכ-650 מינים.
המינים במשפחה זו קטנים עד בינוניים. המין הקטן ביותר הוא עכברון אפריקני (Mus minutoides), שאורך גופו (ללא זנב) 4.5-8 ס"מ ומשקלו 5–6 גרם, והוא גם המכרסם הקטן ביותר. המין הגדול ביותר הוא חולדת ענן חיוורת (Phloeomys cumingi), המגיעה לאורך של 48 ס"מ.
חברי המשפחה נפוצים בכל היבשות פרט לאנטארקטיקה וברוב האיים באוקיינוסים, וכמעט בכל אקלים - מטונדרה ועד אקלים טרופי. 
רוב בני משפחת העכבריים נמצאים בתחתית שרשרת המזון, ניזונים על צומח ומשמשים כמזון לסוגים רבים של יונקים, עופות וזוחלים. בהתאם לכך, העכבריים מתרבים בצורה מהירה מאוד - ההריון קצר (לרוב פחות מחודש), וגודל השגר מגיע עד ל-12 ולדות גדולים.


== תת-משפחות ==
קוצניים (Deomyinae) - בה 4 סוגים.
גרביליים (Gerbillinae) - בה 16 סוגים.
עכברי טוגו (Leimacomyinae) בה סוג ומין יחיד עכבר טוגו (Leimacomys buettneri).
עכברים (Murinae) - בה 129 סוגים.ייתכן שגם חולדת הרעמה משתייכת לכאן, אך מקובל יותר לשייך אותה למשפחת האוגריים.


== עכבריים והאדם ==
מחד גיסא בני משפחת העכבריים גורמים נזק אדיר לבני האדם. הנזקים שלהם לחקלאות נאמדים במיליארדי דולרים בשנה, הן לשדות והן למזון מאוחסן. מינים רבים משמשים כמפיצי מחלות, ביניהן כאלה שגרמו למגפות (כמו הדבר). מאידך גיסא, חלק מהמינים משמשים בהדברה ביולוגית של חרקים, אחרים משמשים כמזון ומינים נוספים משמשים כחיות מעבדה חשובות.


== לקריאה נוספת ==
האנציקלופדיה לבעלי חיים - יונקים. הוצאת טבע הדברים
Myers, P. 2001. "Muridae" (On-line), Animal Diversity Web. Accessed July 09, 2005 at http://animaldiversity.ummz.umich.edu/site/accounts/information/Muridae.html.


== קישורים חיצוניים ==
עכבריים, באתר אנציקלופדיה בריטניקה (באנגלית)עכבריים, באתר ITIS (באנגלית)
עכבריים, באתר NCBI (באנגלית)
עכבריים, באתר Animal Diversity Web (באנגלית)
עכבריים, באתר האנציקלופדיה של החיים (באנגלית)
עכבריים, באתר GBIF (באנגלית)
הנרי ג'יימס (באנגלית: Henry James;‏ 15 באפריל 1843 - 28 בפברואר 1916) היה סופר אמריקאי-אנגלי.


== ביוגרפיה ==
הנרי ג'יימס נולד בניו יורק. אביו היה פילוסוף שקנה לו שם בכתביו התאולוגיים. אחיו הגדול היה הפילוסוף ויליאם ג'יימס. הוא חונך על ידי מורים פרטיים בביתו עד 1855. את נעוריו בילה בנסיעות בין אמריקה לאירופה, הוא למד לסירוגין בניו יורק, בפריז, בבון, בלונדון, ובז'נבה. ב-1862 התחיל ללמוד משפטים באוניברסיטת הרווארד, אך זנח את הלימודים אחרי שנה.
בשנת 1865 החל ג'יימס לפרסם סיפורים ורשימות ביקורת בכתבי עת. ב-1869 נסע לאירופה, למסעו הגדול הראשון. שם, בלונדון, בפריז וברומא, כתב על חוויותיו. הרומן הראשון שלו "רודריק הדסון", שפורסם ב-1876, מספר על פסל אמריקאי החי ברומא.
ג'יימס הרבה לכתוב על השפעת התרבות האירופית על האמריקנית, וההבדלים שבין האופי האמריקאי והאירופי. בנוסף לרומנים כתב כמאה סיפורים, ספרי מסע, ביקורת ספרותית וביוגרפיה של הסופר נתניאל הות'ורן. הוא כתב גם מחזות, אך הצלחתו כמחזאי הייתה מוגבלת. הוא חי כשנה בפריז אך לא מצא שם את מקומו. ב-1876 השתקע בלונדון וגר בה כעשרים שנה, בשנים אלה כתב את מיטב יצירתו.
ג'יימס הצהיר על עצמו כרווק, לא נישא מעולם ודחה הצעות נישואין באופן שיטתי. במשך השנים פורסמו יומניו האישיים ומכתבים רבים שכתב, חלקם אף בעלי אופי אירוטי, לגבר צעיר איתו היה בקשר. בלטו במיוחד מכתביו לפסל האמריקאי הנדריק כריסטיאן אנדרסן. השניים הכירו ברומא בשנת 1899 כאשר ג'יימס היה בן 27, ועשרות שנים לאחר מכן הוא כתב לאנדרסן מכתבים מלאי תשוקה. ג'יימס חי באנגליה עד מותו.


== מספריו של הנרי ג'יימס ==
רודריק הדסון (1876)
האמריקאי (1877), תרגם אמציה פורת, הוצאת כרמל, ירושלים, 2018.
האירופאים (1878), ראה אור בעברית בהוצאת עם עובד, 1992, תרגמה עינאל ורדי
דייזי מילר (1879), ראה אור בעברית בהוצאת מסדה, 1968, תרגם י' לבנון
דיוקנה של גברת (1881), ראה אור בעברית בהוצאת מוסד ביאליק, 1978, תרגמה אסתר כספי
התלמיד (1891), ראה אור בעברית בהוצאת ספריית מעריב, תרגמה אורה סגל, אחרית דבר מאת עלית קרפ, 2008
שלל פוינטון (1897) ראה אור בעברית בהוצאת עם עובד, 2006, תרגמה אלינוער ברגר
כנפי היונה (1902) ראה אור בעברית בהוצאת אור-עם, 1986, תרגמה טלה בר
השגרירים (1903) ראה אור בעברית בהוצאת כרטא
קערת הזהב (1904)
הסצנה האמריקאית (1907)
טבעת החנק (סיפור) The Turn of the Screw ראה אור בעברית בהוצאת בבל תחת השם פיתול כפול, תרגמה אופירה רהט, 2002
הדמות בשטיח ראה אור בעברית בהוצאת כתר 1987, תרגמה אורה סגל
העלמה מכיכר וושינגטון-היורשת ראה אור בעברית בהוצאת אור-עם, 1998, תרגמה טלה בר
מה שמייזי ידעה ראה אור בעברית בהוצאת אור-עם, תרגמה טלה בר, 2016
הבוסטונים ראה אור בעברית בהוצאת אור-עם, 1986, תרגמה אסתר דותן
הואלריו האחרון ראה אור בעברית בהוצאת אור-עם, 1992, תרגמה אסתר דותן
היורשת-כיכר וושינגטון ראה אור בעברית בהוצאת ש. פרידמן, 1990, תרגום א. ענבי עובד למחזה ב"קאמרי" על ידי ע. בורלא.
מזבח המתים ראה אור בעברית בהוצאת הקיבוץ המאוחד, 1989, תרגמה אורה סגל
החיה שבג'ונגל ספסל השוממות ראה אור בעברית בהוצאת עם עובד, 2000, תרגם אמציה פורת
מה ידעה מייזי (תורגם לעברית לראשונה בשם  מה שמייזי ידעה ב 1986), ראה אור בעברית בתרגום חדש בהוצאת תמיר/סנדיק. 2016 תרגמה מאנגלית: קטיה בנוביץ'
יומנו של בן חמישים, ראה אור בהוצאת "תשע נשמות" (במסגרת הסדרה מפה לאוזן), 2019, תרגם ארז וולק
משקפיים ועוד שניים, ראה אור בהוצאת אפרסמון, 2021, תרגום: משה רון.


== ספר לכבודו ==
מחווה לשישה סופרים של המאה התשע-עשרה - א.ת.א. הופמן, ניקולאי גוגול, גוסטב פלובר, הרמן מלוויל, שלום יעקב אברמוביץ, "הנרי ג'יימס", תרגום : נילי מירסקי, אילנה המרמן, אברהם יבין, הוצאת עם עובד, (פרוזה אחרת), 2006.


== לקריאה נוספת ==
האמן, ביוגרפיה של הנרי ג'יימס, קולם טובין, הוצאת בבל, 2006, תרגם גיורא לשם


== קישורים חיצוניים ==
כתבי הנרי ג'יימס בפרויקט גוטנברג (באנגלית)
יצחק לאור, מבוא לאמנות הניצול, באתר הארץ
שלומציון קינן, הנרי ג'יימס: "העלמה מכיכר וושינגטון"., "בננות Blogs",‏ 30 ביולי 2007
ראסל רנו, ‏החיים היפים על פי הנרי ג'יימס, תכלת 40, קיץ תש"ע, 2010
אריק גלסנר, על "מה ידעה מייזי", של הנרי ג'יימס, פורסם במדור לספרות ב"7 לילות" של ידיעות אחרונות, דצמבר 2016
עופרה עופר אורן, "יומנו של בן חמישים": מדוע לא כלל אותו הסופר בקובץ סיפוריו, בבלוג "סופרת ספרים", 28 במרץ 2019
הנרי ג'יימס, באתר "Find a Grave" (באנגלית)
הנרי ג'יימס, באתר אנציקלופדיה בריטניקה (באנגלית)


== הערות שוליים ==
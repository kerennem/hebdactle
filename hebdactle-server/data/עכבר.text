עכבר (שם מדעי: Mus) הוא סוג יונק קטן מסדרת המכרסמים. מין העכבר הנפוץ ביותר הוא העכבר המצוי, המצוי כמעט בכל העולם. כל מיני העכברים חיים בסביבת אדם.


== מאפיינים ==
אורכם של רוב העכברים מגיע לכ-9–12 ס"מ. כל גופם מכוסה בפרווה, פרט לזנבם. צבעם של רוב העכברים הוא בין חום ללבן, עכברי מעבדה הם בעלי מגוון צבעים - חלקם לבנים, שחורים, בעלי גוונים שונים של חום ואף מטולאים. עכברים הם לרוב צמחוניים, אך למעשה הם אוכלי כל - הם אינם בוחלים בבשר חלזונות ובגופות של עכברים אחרים, וכבר נצפו עכברים שניזונו מזנבם שלהם בשעת רעב. מאחר שההתפתחות האבולוציונית של העכברים הביאה אותם להיות פעילים בלילה, טורפיהם של העכברים הם רבים, ועמם נמנים שועלים, עופות דורסים, חתולים ונחשים.
ההיריון של נקבת העכבר נמשך כעשרים יום, ובסופו היא ממליטה חמישה עד שמונה גורים. בגיל חודש עומדים כבר הגורים ברשות עצמם, ו-6 ימים אחרי ההמלטה יכולה הנקבה להרות שוב. העכבר הופך בשל מינית בגיל חודשיים. תוחלת חייו כ־2-3 שנים.


== יחסים עם האדם ==
עכברים הם חיות מחמד פופולריות[דרוש מקור]. מינים מסוימים של עכברים משמשים בניסויים מדעיים. העכבר הוא אחת מחיות המודל החשובות ביותר במדעי החיים בתחומים רבים כמו גנטיקה, ביולוגיה התפתחותית, פיזיולוגיה ועוד. מחקר אינטנסיבי לאורך שנים הפך את העכבר למודל רב-עוצמה, וכיום ניתן "להנדס" עכברים שיבטאו או לא יבטאו גנים מסוימים. בעולם מספר מעבדות המתמחות בגידול עכברים המשמשים לניסויים מדעיים. אחת המרכזיות היא מעבדת Jackson שבארצות הברית, המגדלת מאות זנים שונים של עכברים ומספקת אותם לכל העולם.
עכברים עלולים להיות גם מזיקים, כיוון שהם עלולים לפגוע בגידולים חקלאיים ולהפיץ מחלות. נוהגים ללכוד עכברים באמצעות מלכודות עכברים.


== בתרבות ==
העכבר פופולרי בקולנוע, במשחקי וידאו, בטלוויזיה ובספרות - בעיקר ביצירות המיועדות לילדים. עם עכברים בדיוניים מוכרים נמנים מיקי מאוס, ג'רי מ"טום וג'רי", מייטי מאוס ודיינג'ר מאוס. בחברת האחים וורנר מוכרות דמויותיהם של ספידי גונזלס ושל פינקי והמוח. פיקאצ'ו מהזיכיון "פוקימון" מבוסס על עכבר. קיימים משחקי וידאו רבים שבהם דמותו של השחקן היא עכבר. משחק אחד מסוגה זו הוא "טרנספורמייס". בספרות, כדאי לציין את מאוס מאת ארט ספיגמלן, שבו היהודים בשואה מיוצגים כעכברים.


== מיון ==


== קישורים חיצוניים ==
עכבר, באתר ITIS (באנגלית)
עכבר, באתר NCBI (באנגלית)
עכבר, באתר Animal Diversity Web (באנגלית)
עכבר, באתר האנציקלופדיה של החיים (באנגלית)
עכבר, באתר GBIF (באנגלית)
רויטרס, מין חדש של עכברים התגלה בקפריסין, באתר ynet, 12 באוקטובר 2006


== הערות שוליים ==
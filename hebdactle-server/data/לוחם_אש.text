לוחם אש (נקרא גם: כבאי) הוא מונח המשמש לתיאור אדם שעבר הכשרה להתמודדות עם שרפות, תקריות בהן מעורבים חומרים מסוכנים וחילוץ לכודים.


== הכשרה ==
בישראל לימודי כבאות בנויים על פי תקנים של המשרד לביטחון פנים, המציב דרישות הכשרה מסוימות ומפקח על מסלולי ההכשרה. הלימודים מתקיימים במכללה הארצית לכבאות והצלה לישראל.
הלימודים מורכבים מהכשרה במספר רמות, כיבוי אש בסיסי, קורס כבאים מתקדם, מפקדי צוותים, קציני כיבוי אש, וקורסים להדרכה ופיקוח.


== פעילות לוחמי האש ==
הצלת נפש, רכוש וחילוץ לכודים במקרים הבאים:
כבאות והצלה:

דליקות
שריפות ביערות, שטחים פתוחים ושדות קוצים
טיפול בתקריות בהן מעורבים חומרים מסוכנים (חומ"ס) (כולל אירועים בהם מעורב גפ"מ)
תאונות דרכים, תאונות רכבת ותאונות כלי תעופה
שטיפות כביש לאחר תאונות דרכים למניעת פגיעות נוספות
פיגועי טרור ופעילויות חבלניות עוינות (פח"ע)
חילוצים מגובה/תהומות/בורות וחילוצים במתווה אורבני (סנפלינג) וכן חילוץ מנהרות זורמים ושיטפונות
חילוצים ממעליות ופריצות דלת במקרי חירום
חילוץ בעלי חיים וכל עזרה אשר נדרשת לבקשת שאר גופי החירום הארציים במידת הצורךמניעת דליקות והדרכה:

אבטחת אירועים, משחקי כדורגל והתכנסויות של מעל 700 איש.
מניעת דליקות - קביעת דרישות לסידורי בטיחות אש אקטיביים ופסיביים בשטחים בנויים ופתוחים בעזרת חקיקה והסברה.
הדרכה ואימונים - החל מאימון הכבאי כפרט ועד להשתתפות בתרגילים משותפים עם משטרת ישראל, צה"ל וארגונים נוספים.
בניין הכוח - גיוס כח אדם, בינוי ושיפוץ תחנות ורכש ציוד ייעודי, רכבי כיבוי וחילוץ לסוגיהם.


== ראו גם ==
מכבי אש
כבאות והצלה לישראל
האגודה הבינלאומית של לוחמי אש


== קישורים חיצוניים ==

דרישות סף ללוחמי אש באתר השירותים והמידע הממשלתי
אילון גלעד, על מקורה של המילה כַּבַּאי, באתר הארץ, 29 ביולי 2020
חולצה היא פריט לבוש מבד ארוג או סריג, הנלבש על חלקו העליון של גוף, אורך החולצה יכול להגיע מהצוואר עד המותניים או עד האגן. אורך השרוולים נע מכמעט בלי שרוול ועד לשרוול ארוך המגיע עד לאמת היד. נשים לובשות לעיתים גם חולצות עם כתפיות. כאשר הכתפיות קצרות נקרא פריט הלבוש גופיה. במהלך השנים האחרונות החלו לייצר את חולצות הבטן, חולצה אשר קצרה יותר בתחתית ושחושפת חלק מן הבטן.
היות שחולצות בצבעים ובדים שונים משמשות חלק ממדים או תלבושת המסמלת את תפקידו ומעמדו של אדם ולחולצות אלו יש צווארון הפך הביטוי המגדיר את צבע הצווארון לסימון מעמדי.


== סוגי חולצות ==

כותונת - חולצה מכופתרת עם שרוולים ארוכים או קצרים וצווארון. כותונת היא גם חלק מחליפה ונלבשת מתחת למקטורן.
חולצת טי - חולצה שגזרתה דמוית האות T, חסרת צווארון וכפתורים. בעבר שימשה כבגד תחתון וכיום משמשת כבגד לא-רשמי.
חולצה כחולה - כינוי לחולצת עבודה של פועלים. בהשאלה: "צווארון כחול", סמל למעמד הפועלים. החולצה הכחולה היא גם חולצה הנהוגה כמדים במספר תנועות נוער. לכל תנועה היה שרוך בצבע שונה.
חולצה לבנה - בדרך כלל חולצה המשמשת לאירועים פורמליים. בדרך כלל עם צווארון ומכופתרת, בצבע לבן.
חולצת בטן - חולצה, בדרך כלל קצרה ומיועדת לנשים, החושפת את אזור הטבור של הלובש אותה.
חולצה חומה - האס אה הגרמני, פלוגות הסער הנאציות נהגו ללבוש חולצות חומות.
חולצה שחורה - נלבשו על ידי חברי 'יחידות הפעולה' [Squadre d`Azione] הפשיסטיות של בניטו מוסולוני באיטליה, שנקראו "החולצות השחורות".
חולצה רוסית - חולצה רוסית היא דוגמת חולצה לגבר רקומה סביב מפתח הצוואר, על הצוארון ועל חפתי השרוולים, היא הייתה חלק מתלבושת העממית הנהוגה ברוסיה. חלוצי העלייה הראשונה והשנייה הביאו אותה עמם והפכו אותה לחלק מ'התלבושת החלוצית'חולצות נשים

חולצת סרטפלס - נאמר באנגלית strapless או Bandeau מדובר בחולצת נשים. חולצת סטרפלס היא חולצה ללא כתפיות, היא כמו צינור שמכסה את הבטן והחזה עד מתחת לבית השחי, כתוצאה מכך בדר"כ החלק העליון של החזה נשאר חשוף. מי שתרגיש יותר בנוח להשתמש בחולצות מהסוג הזה אלו תהיינה בדר"כ נשים שהדדים שלהן מתחילים מנמוך - מתחילים ממתחת לבית השחי.[דרושה הבהרה]


== חולצות בספרות, שירה ואמנות ==
בתנועת הנוער העובד והלומד נהגו לשיר בשנים הראשונות למדינת ישראל את השיר "חולצה כחולה".
"מבקש אדם חולצה לטעמו" - שיר מאת אריה סיון.
גם באנגלית יש שירים שבכותרתם ובמילותיהם יש אזכור לחולצות.


== מיחזור משביח ==
בעבר נהגו להאריך חיי חולצות על ידי הפיכת הצווארון והחפתים, שהתבלו לפני יתר חלקי החולצה. כיום יש מיחזור משביח לחולצות באופנים שונים.
ניתן להאריך גזרת חולצה על ידי תפירת בד נוסף או חצאית בתחתיתה וכך להפכה לשמלה.
ניתן לחבר שתי חולצות פגומות לחולצה אחת: שרוולים מחולצה אחת מחוברים לגוף חולצה אחרת.


== ראו גם ==
חולצה רוסית
מיחזור משביח לבגדים
בד
ביגוד


== קישורים חיצוניים ==
חולצה, באתר אנציקלופדיה בריטניקה (באנגלית)


== הערות שוליים ==
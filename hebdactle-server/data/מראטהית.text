מַרַאטְהִית (मराठी,‏ Marāṭhī) היא שפה הודו-ארית המדוברת בעיקר במדינת מהאראשטרה שבמערב הודו.
זוהי שפה בת כאלף שנים, והיא נכתבת בכתב דוונאגרי. הדקדוק והתחביר שלה שאובים מהסנסקריט. המראטהית היא שפתם של המראטהים, והשפה הרשמית של מדינת מהאראשטרה, של מומבאי ואחת מהשפות הרשמיות בגואה. מראטהית מדוברת כשפת אם בפי כ-73 מיליון בני אדם ועוד כ-20 מיליון דוברים אותה כשפה שנייה. היא מדוברת גם במאוריציוס ועל ידי יהודי הודו שעלו לישראל, בעיקר מקהילת בני ישראל (הודו). לשפה יש מספר ניבים, כולל ניב יהודי שנקרא מראטהית-יהודית או מראטהית של בני-ישראל.


== קישורים חיצוניים ==
מראטהית, באתר אנציקלופדיה בריטניקה (באנגלית)
באדריכלות, חדר הוא כל מרחב או חלל מובחן בתוך מבנה. חדרים מהווים חלוקה פנימית בתוך המבנה. 


== מבנה ==

לרוב החדר מופרד מחללים אחרים באמצעות קירות פנימיים, מבואות או דלתות; בנוסף הוא מופרד מאזורים חיצוניים באמצעות קירות חיצוניים ודלתות. 
בידוד אקוסטי מאפשר שמירה על השקט בתוך חדר מסוים או מחוץ לו.


== היסטוריה ==

השימוש המתועד הראשון בחדרים היה לפחות החל משנת 2200 לפני הספירה, על ידי המינואים - בחפירות באקרוטירי שבסנטוריני, יוון, נמצאו שרידים המעידים על חלוקה פנימית של חדרים בתוך מבנים.
בתקופות מוקדמות שימשו החדרים בעיקר להגדרת מתחמים לשימושים מיוחדים ברחבי הבית, כגון חדר שירותים, חדר אמבטיה, מטבח ועוד. כיום קיימים במבנים גם סוגי חדרים אחרים, כגון חדרי שינה, סלון, חדר אוכל, חדר עבודה, משרד ועוד.
בארמונות ובבתי עשירים נבנים לעיתים חדרים רחבי ידיים כגון חדר נשפים, אולם קולנוע פרטי, אולם ספורט מקורה, ואף בריכת שחיה מקורה.


== בלשון ==
חדר כמקום מגורים. חדר ככיתת לימוד [בעולם הדתי]. חדר בריחה. חדר וירטואלי באינטרנט ובתוכנות וידאו ציבוריות. במלכים א' פרק כ', מתואר כמקום בריחה: "וַיָּבֹא אֶל-הָעִיר חֶדֶר בְּחָדֶר".


== חדרים בישראל ==
בישראל, נקבעו בתקנות התכנון והבנייה מידות מינימליות של חללים בדירת מגורים, לרבות חדרים, כמו גם מגבלות וחובות אחרות הקשורות בבניית חדר, כגון חלונות, וכדומה. 


== ראו גם ==
חדר איימס


== קישורים חיצוניים ==


== הערות שוליים ==
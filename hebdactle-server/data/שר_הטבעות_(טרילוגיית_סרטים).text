טרילוגיית סרטי שר הטבעות (באנגלית: The Lord of the Rings Trilogy) היא זיכיון סרטי קולנוע ניו זילנדיים-אמריקאיים מסוגת פנטזיה שוברי קופות שבוימו על ידי פיטר ג'קסון, המבוססים על ספרי הפנטזיה האפית "שר הטבעות" מאת ג'ון רונלד רעואל טולקין. בטרילוגיית הסרטים מככב אנסמבל שחקנים, בהם איאן מקלן, איאן הולם, ויגו מורטנסן, ג'ון ריס-דייוויס, כריסטופר לי, הוגו ויבינג, שון בין, קייט בלאנשט וליב טיילר.
הטרילוגיה זכתה להצלחה קופתית גדולה. שלושת הסרטים זכו ב-17 פרסי אוסקר במצטבר וכן בעשרה פרסי סאטורן. כל סרט יצא בנוסף במהדורה מורחבת ב-DVD כשנה לאחר יציאתו לקולנוע. זיכיון הסרטים מדורג במקום הרביעי ברשימת הזיכיונות שוברי הקופות הגדולים בכל הזמנים, אחרי הארי פוטר, היקום הקולנועי של מארוול וג'יימס בונד.
שלושת סרטי הטרילוגיה הם:

שר הטבעות: אחוות הטבעת (2001)
שר הטבעות: שני הצריחים (2002)
שר הטבעות: שיבת המלך (2003)


== תקציר העלילה ==
 ערכים מורחבים – שר הטבעות: אחוות הטבעת, שר הטבעות: שני הצריחים, שר הטבעות: שיבת המלךבתקופה קדומה חישל סאורון את הטבעת האחת, נשק המאגד בתוכו את הכוח ועמו ניתן להשתלט על העולם. הטבעת נפלה בידי איסילדור נסיך גונדור, שכרת את אצבעו של סאורון עם הטבעת. סאורון נוצח אך רוחו ממשיכה לחיות כל עוד הטבעת קיימת. איסילדור  איבד את הטבעת והיא התגלגלה כעבור אלפי שנים לידי בילבו בגינס, הוביט מהפלך.
סדרת סרטי ההרפתקאות מתארת את מסעו של פרודו בגינס, אחיינו של בילבו, בדרכו להשמיד את הטבעת. הדרך היחידה להשמדה היא שרפה באש הר הגזירה, המקום בו חושלה, שנמצא בתוך מורדור, מקום משכנו של סאורון. את מסעו של פרודו מלווה לכל אורכו סם גמג'י, משרתו הנאמן, והוא זוכה לעזרה מהאיסטרי גנדלף.
במקביל, אראגורן היורש האמיתי של כתר גונדור, עובר את מסעו האישי בדרכו לחזור אל כס המלוכה השייך לו.


== הפקה ==
אף על פי שסרטי "שר הטבעות" צולמו בעיקרם בניו זילנד, ההפקה עצמה היא למעשה ניו זילנדית-אמריקאית.


== צוות שחקנים ==


== הכנסות הסרטים ==


== ראו גם ==
סדרת סרטי "ההוביט" - טרילוגיית הספין-אוף של שר הטבעות


== קישורים חיצוניים ==

 אתר האינטרנט הרשמי של שר הטבעות  (באנגלית)
 "שר הטבעות: אחוות הטבעת", במסד הנתונים הקולנועיים IMDb (באנגלית)
 "שר הטבעות: שני הצריחים", במסד הנתונים הקולנועיים IMDb (באנגלית)
 "שר הטבעות: שיבת המלך", במסד הנתונים הקולנועיים IMDb (באנגלית)
אמנון כרמל, על האפקטים המיוחדים בסדרת סרטי שר הטבעות
דורון פישלר, עשור הטבעות: טרילוגיית "שר הטבעות" חוגגת עשור, באתר nrg‏, 12 בינואר 2012
רות נצר. 'שר הטבעות, אחוות הטבעת - המאבק בכוחות הרוע'. בתוך: נפש הקולנוע. רסלינג. 2014. עמ' 124-132.


== הערות שוליים ==
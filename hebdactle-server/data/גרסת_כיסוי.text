גרסת כיסוי (נקראת גם "קאבר"; מאנגלית: Cover version), היא יצירה מחודשת של שיר של אמן אחד על ידי אמן אחר. לעיתים קרובות גרסת הכיסוי דומה למקור, אך מבוצעת בצורה או בסגנון מוזיקלי שונה, ולכן היא מוגדרת כגרסת כיסוי. לעיתים אמן מבצע גרסה שונה לשיר שלו עצמו בסגנון שונה מהגרסה המקורית. וגם גרסה זו נקראת לפעמים גרסת כיסוי.
לעיתים האמנים המבצעים את גרסת הכיסוי נוטים להעניק לשיר נופך אישי, מה שעשוי להפוך את משמעותו מקצה לקצה. דוגמה לכך ניתן למצוא בשיר "בוא" שבוצע במקור על ידי ריטה, ולאחר מכן עברי לידר יצר לו גרסת כיסוי.
השיר "Yesterday" של להקת הביטלס הוא, על פי ספר השיאים של גינס, שיר הפופ שזכה למספר הרב ביותר של גרסאות כיסוי. הבא אחריו במספר גרסאות הכיסוי הוא השיר "הנערה מאיפנמה".
הרכבים ואמנים בראשית דרכם נוטים להתבסס על גרסאות כיסוי עקב רפרטואר מצומצם, לדוגמה: הרולינג סטונז, הינדר וזוהר ארגוב. כמו כן קיימות להקות המתמחות בביצוע גרסאות כיסוי בלבד, למשל נובל ואג.


== ראו גם ==
פלגיאט
מוזיקה עממית
סימפול
קרדיט (יצירה)


== קישורים חיצוניים ==
אתר המנסה לכלול את כל גרסאות הכיסוי
קאברים עבריים - פרויקט הכיסויים של האתר Qube
מני אבירם‏, אתם מכוסים: 20 הקאברים הכי טובים של כל הזמנים, באתר וואלה!‏, 11 בינואר 2017
אריק קנס, עכבר העיר אונליין, לחשוף את המקור: המקורות הנשכחים של שירים שעשו עלייה, באתר הארץ, 12 במאי 2011


== הערות שוליים ==
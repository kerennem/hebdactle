האלף הראשון (המילניום הראשון) היא התקופה שנמשכה בפרק הזמן שבין שנת 1 לספירה עד שנת 1000 לספירה. קצב גידול של אוכלוסיית העולם היה איטי יותר מאשר במהלך האלף הקודם - מכ-200 מיליון ב-1 לספירה עד 300 מיליון בשנת 1,000 לספירה.


== אישים בולטים ==
אוגוסטוס קיסר (23 בספטמבר 63 לפנה"ס – 19 באוגוסט 14 לספירה), מייסד השושלת היוליו-קלאודית וראשון קיסרי רומא, ובעיני רבים גם החשוב שבהם
ישו (לפי המשוער סביב 4 לפנה"ס – סביב 30 לספירה), דמות דתית עיקרית בנצרות. ישו נחשב לנוצרי הראשון, ועל פי האמונה הנוצרית, לבנו הישיר של האל ולמשיח.
פלוטרכוס (סביב 46 לספירה – בין 120 ל-125 לספירה), פילוסוף, היסטוריון ומסאי יווני.
פאולוס (סביב 5 לספירה – סביב 64 או 67 לספירה), כותב רוב האגרות בברית החדשה, ואחת הדמויות המרכזיות בהפצת וביסוס הנצרות.
צאי לון (50 לספירה – 121 לספירה), סריס סיני שנחשב לממציא הנייר
תלמי (סביב 100 לספירה – סביב 170 לספירה), מתמטיקאי, גאוגרף, אסטרונום ואסטרולוג יווני. תלמי נחשב כאסטרונום החשוב ביותר בעת העתיקה.
קונסטנטינוס (27 בפברואר 272 - 22 במאי 337), קיסר הקיסרות הרומית המערבית משנת 312 עד 324, וקיסר האימפריה הרומית כולה משנת 324 עד מותו בשנת 337. נודע בעיקר בשל פעילותו לקידום מעמדה של הנצרות באימפריה הרומית, שהובילה לקבלתה כדת הרשמית של האימפריה.
אטילה ההוני (סביב 406 - 453), מנהיג ההונים משנת 434 עד מותו במרץ 453. אטילה היה המנהיג של אימפריה שבטית, שהשתרעה על מרבית אזור מרכז ומזרח אירופה. בתקופת שלטונו, הוא היה אחד האויבים הגדולים ביותר של האימפריה הרומית.
מוחמד (סביב 570 – 8 ביוני 632), מייסד דת האסלאם.
קרל הגדול (2 באפריל 742 - 28 בינואר 814), גדול שליטי אירופה בימי הביניים. היה מלך הפרנקים משנת 768 וקיסר האימפריה הרומית הקדושה משנת 800. את שטחי האימפריה שירש מאביו ואחיו, הוא הרחיב במלחמותיו בלומברידה, סקסוניה ובספרד. באחת מפלישותיו לספרד הקים את המארקה הספרדית, מחוז ספר מבוצר שלימים נהפך לקטלוניה.
מוחמד אבן מוסא אל-ח'ואריזמי (סביב 780 - סביב 845), מתמטיקאי, אסטרונום וגאוגרף פרסי.
טיטוס (30 בדצמבר 39 לספירה - 13 בספטמבר 81 לספירה), קיסר רומא משנת 79 לספירה ועד שנת 81 לספירה. דיכא את המרד הגדול והחריב את בית המקדש השני.
		
		
		
		
		
		
		


== אירועים בולטים ==

		
		
		
		


== המצאות ותגליות בולטות ==


== קישורים חיצוניים ==


== הערות שוליים ==
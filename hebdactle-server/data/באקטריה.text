בַּאקְטְרִיָה היא אזור עתיק במרכז אסיה השוכן בימינו בשטחה של מזרח אפגניסטן, פקיסטן ומעט באוזבקיסטן, בטג'יקיסטן ובסין המודרניות. צורתה הגאוגרפית של באקטריה יחד עם שכנתה הדרומית ארכוסיה היא כשל פרסה. גבולותיה הדרומיים, המזרחיים וצפוניים עוברים בהרים גבוהים כמו הינדו-כוש הרי פמיר ואילו גבולה הצפון-מערבי עובר לאורך נהר אמו דריה שאורכו כ-2,400 ק"מ. העיר החשובה באזור הייתה באקטרה (כיום באלך באפגניסטן) שנתנה לכל האזור את שמו.
באקטריה היא אזור עתיק, בעל היסטוריה עשירה והייתה ביתן של תרבויות עתיקות רבות. מיקומה הגאוגרפיה האסטרגי על אם הדרך בין הערבה האירואסייתית להודו הקנה לה מעמד כלכלי חשוב. בעת העתיקה הייתה מרכז לסחר בזהב שנכרה בסיביר והופץ דרכה למערב. השפעתה הכלכלית החשובה הייתה בין המאה ה-6 לפנה"ס למאה ה-6 לספירה.במאה ה-6 לפנה"ס נכבשה על ידי האימפריה הפרסית והייתה לסטראפיה (מחוז) חשובה בה. האימפריה הפרסית התרסקה כתוצאה מפלישתו של אלכסנדר הגדול והתנתקה ממנה הלכה למעשה. בסוס, האחשדרפן (מושל המחוז) של באקטריה המשיך את ההתנגדות לכובש המוקדוני, אך הובס (ב-329 לפנה"ס).
בתקופה ההלניסטית הייתה חלק מהאימפריה הסלאוקית ובהמשך הוקמה בה הממלכה היוונית של באקטריה. השלטון ההלניסטי לא האריך ימים ונפל תחת גלי כיבוש של נוודים ממוצא איראני. במהלך תקופה זו נעלם השם "באקטריה" מהשימוש והאזור איבד את ייחודו. האזור נכבש על ידי מוסלמים במאה ה-7.


== ראו גם ==
מים שקטים חודרים עמוק – אמרה זאת יוחסה לתושבי באקטריה על ידי קווינטוס קורטיוס רופוס.


== קישורים חיצוניים ==

Bactria, the history of a forgotten Empire
Bactria from the earliest times to the extinction of Bactrio-Greek rule in the Punjab
The Euthydemid Coinage of Bactria: Further Hoard Evidence from Aï Khanoum 
באקטריה, באתר ליוויוס (באנגלית)
באקטריה, באנציקלופדיה איראניקה (באנגלית)
באקטריה, באתר אנציקלופדיה בריטניקה (באנגלית)
הצבא הבאקטרי, (באנגלית)
באקטריה, באתר המוזיאון הלאומי של אפגניסטן (באנגלית)


== הערות שוליים ==
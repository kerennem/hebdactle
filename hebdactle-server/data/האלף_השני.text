האלף השני (המילניום השני) היא התקופה שנמשכה בפרק הזמן שבין שנת 1001 לספירה עד שנת 2000 לספירה.
אוכלוסיית העולם גדלה באופן חסר תקדים במהלך האלף השני - מ-310 מיליון בשנת 1000 לספירה ל-6 מיליארד בשנת 2000 לספירה (כמעט פי 20). בעוד שחלפו קרוב ל-700 שנים עד שכמות האוכלוסייה הוכפלה מ-310 מיליון ל 600 מיליון, במהלך שלוש מאות השנים האחרונות של האלף השני, שיעור הריבוי הטבעי הגיע לשיא של 1.8% לשנה במחצית השנייה של המאה העשרים. הגלובליזציה וצמיחת האוכלוסין הניכרת השפיעו רבות על החברה והסביבה, ובמקרים רבים גרמו לשינוי האקלים, לזיהום, ולהכחדה של מיני חיות.


== מאפיינים ==
על פי המקובל בהיסטוריוגרפיה המערבית, האלף השני מתחלק ל-2 חלקים כמעט שווים.
החלק הראשון מתאפיין בהמשך מסוים של סוף האלף הראשון - המשכם של ימי הביניים באירופה, המשך תור הזהב של האסלאם במזרח התיכון, באמריקה המשך שליטתן של התרבויות הפרה-קולומביאניות שמוקדן באזור פרו ומקסיקו, ובמזרח הרחוק התפשטותם של זרמים הינדואיסטים, והמשך הדומיננטיות של שושלות סין הקיסרית - שהופרעה בשלב מסוים באופן דרמטי על ידי עלייה של האימפריה המונגולית.
החלק השני של האלף השני נקרא בהיסטוריוגרפיה המערבית העת החדשה. בתקופה זו התרחשו שינויים מרחיקי לכת בכל תחומי החיים של בני האדם: דת, פוליטיקה, תעשייה, חברה, כלכלה, מסחר, תחבורה, תקשורת, מיכון, מדע, רפואה, טכנולוגיה ותרבות. תמורות אלה שינו את "העולם הישן" למה שמכונה "העולם המודרני" או "העולם החדש".
נהוג לסמן את המעבר בין התקופות סביב המאה ה-15, כאשר היסטוריונים שונים מצביעים על מאורעות שונים כמאורע המכונן שהתחיל את העת החדשה. חלק מהמאורעות הללו הם המצאת הדפוס בשנת 1456, גילוי אמריקה בשנת 1492, תחילת המהפכה הפרוטסטנטית בשנת 1517 ועוד. כך או אחרת, המחצית השנייה של האלף השני עבר העולם סדרה של מהפכות, שהתרחשו תחילה באירופה או בעולם המערבי, והתפשטו בהדרגה בכל העולם. חלק מהמפכות שהתרחשו בתקופה זו הן מהפכת הדפוס, המהפכה המדעית, ליברליזציה דרמטית של החברה ושל הכלכלה שהביאה בצידה גם דמוקרטיזציה ופמיניזם, את המהפכה התעשייתית, גלובליזציה ועוד.


== אישים בולטים ==

		
		
		
		
		
		
		
		
		


== אירועים בולטים ==

		
		
		
		
		
		
		
		


== המצאות ותגליות בולטות ==

		
		
		
		
		
		
		
		
		


== קישורים חיצוניים ==


== הערות שוליים ==
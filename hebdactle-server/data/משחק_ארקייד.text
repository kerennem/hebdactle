משחק ארקייד הוא מכונת משחק אשר מופעלת על ידי מטבעות או אסימוני משחק, אשר לרוב מותקנת במקומות ציבוריים כגון מסעדות, פאבים ומשחקיות וידאו. רוב משחקי הארקייד הם מכונות אשר מכילות משחקי מיומנויות שונים, מכונות בהן צריכים "לדוג" חפצים מתוך המכונה, משחקי וידאו ומכונות פינבול.


== טכנולוגיה ==
כיום למעשה כל משחקי הארקייד המודרניים (מלבד משחקי הירידים המסורתיים) עושים שימוש מקיף ברכיבי אלקטרוניקה ומעגלים משולבים. מכונות משחקי הווידאו הפועלות על מטבעות בדרך כלל משתמשות בציוד אשר הוסב והותאם במיוחד למשחק עצמו ומצויד במעבדים מרכזיים כפולים, מערכת סאונד, כרטיסי גרפיקה, וצג חדיש. לעיתים, משחקי הארקייד מכילים ממשקי שליטה מציאותיים יותר מאשר משחקי המחשב והקונסולות הביתיים, ומאופיינים באביזרי שליטה מיוחדים, כגון אקדחים או רובים, סימולציות של נהיגה ברכב, אופנוע, תא טייס, מכונות ריקוד או מכונות עם חכות בהם יש סימולציית דייג. אביזרים אלו הם בדרך כלל הקובעים את הייחוד של משחקי הארקייד המודרניים ממשחקי המחשב או משחקי הקונסולות, וגם לרוב הם יקרים ובעלי נפח גדול מכדי להיות בשימוש ביתי.
רוב משחקי הארקייד העכשוויים רצים על מחשב ביתי רגיל (הכולל כרטיס גרפי חזק) בשל המחיר הגבוה של מעגלים מיוחדים והעוצמה הגבוהה של המחשב האישי, משחקים אלו פועלים בסביבת העבודה Windows או Linux בתוספת האביזרים הפיזיים שהוזכרו לעיל.
בשל עלות הפיתוח הגבוהה של משחקי וידאו מודרניים, משחקי הארקייד כיום בעלי תקציב נמוך ואיכות הנמוכה מזו של משחקי וידאו ביתיים כאשר המשיכה העיקרית אליהם היא באביזרי השליטה הייעודיים וחוויית המשחק.


== ז'אנר משחקי הארקייד ==
במשחקי הארקייד מתאפיינים לעיתים קרובות בשלבים קצרים מאוד, קלים ושלטים נוחים, דמויות אייקוניות, ורמות קושי אשר עולות בהדרגה במהירות יחסית רבה. משחקי הארקייד מעוצבות כממריצי אדרנלין מידיים, בניגוד לרוב משחקי הקונסולות אשר מכילים פרטים רבים יותר ובעלי עלילות מורכבות יותר. ההבדל המשמעותי הזה קיים כדי שבמכונות הארקייד הפועלות על מטבעות, השחקן ימשיך להכניס מטבעות למכונה כדי להישאר במשחק. קיימים משחקי וידאו בקונסולות ובמחשבים האישיים אליהם ניתן להתייחס כ"משחקי ארקייד" משום שהם חולקים את אותן התכונות, או שהם גרסאות מומרות של כותרים אשר יצאו לראשונה למכונות הארקייד. 
משחקי המירוץ במכונות הארקייד מכילות לרוב מנוע אשר מתעלם מחוקי הפיזיקה ואינו דורש זמן רב ללמוד, בניגוד למשחקי מדמי מרוצים אשר מכילים הדמיה אמינה יותר אך קשה יותר לתפעול. המכוניות במשחקי הארקייד לרוב יכולות לפנות באופן מיידי מבלי לאבד מהירות או לאבד שליטה, והיריבים במשחקי הארקייד לעיתים רבות מתוכנתים כך שהם יסעו באופן אשר יהיה קרוב יחסית למיקומו של השחקן במשחק. 
משחקי הטיסה במכונות הארקייד משתמשים גם כן לרוב במנוע אשר מתעלם מחוקי הפיזיקה ואינו דורש זמן רב ללמידה (בהשוואה למשחקי מדמי טיסה) כדי שיהיה קל ללמוד לתפעלם.
משחקי הלחימה או המכות, בהם יש דו-קרב אמנויות לחימה בין 2 דמויות, כגון סטריט פייטר, מורטל קומבט ופייטל פיורי, גם הם נפוצים כמשחקי ארקייד.
כיום משחקי הארקייד נמצאים בשימוש גם בטלפונים סלולרים חכמים (סמארטפון). הם מיוחסים לקטגוריה זו מאחר שתכונותיהם זהות, או כמעט זהות, לתכונות משחקי הארקייד המקוריים. ניתן לראות לדוגמה את המשחק Fruit Ninja שראה אור בשנת 2010, אולם משויך לז'אנר המשחקים.


== מקור השם ==
מקור השם במונח ארקדה (במקור מלטינית), מעבר המקורה ברצף של קשתות. בהמשך נטבע המונח "ארקדת קניות" עבור מעבר מקורה של חנויות ודוכנים, גרסה ראשונית של מרכז קניות מודרני. עם התפשטות "ארקדת הקניות" הם החלו גם להציע משחקים מופעלים על ידי מטבעות, והמונח דבק לאחר מכן במשחקיות.


== היסטוריה ==
שגיאות פרמטריות בתבנית:להשלים פרמטרי חובה  [ נושא ] חסרים 


== אמולטורים ==
קיימים כיום אמולטורים שונים אשר מסוגלים לדמות את משחקי הארקייד הישנים בעלי הגרפיקה הפשוטה והסאונד הפשוט על גבי המחשבים החדישים המהירים, בעלי איכויות הקול והגרפיקה הגבוהות הקיימים כיום בשוק.
המשחקים החדשים יותר אינם צריכים באמולטור שכן הם פועלים על חומרה ומערכת הפעלה ביתיים.


== ראו גם ==
משחק וידאו


== קישורים חיצוניים ==

משחקים קלאסי
נועה מנהיים, געגועים למשחקי ארקייד, באתר הארץ, 26 בנובמבר 2014


== הערות שוליים ==
סִפרות אנגלית (באנגלית: English literature, כשמדובר בהקשר של לימודים - לעיתים נכתב רק בקיצור בתור English ) היא ספרות שמקורה באנגליה, והיא כתובה בשפה האנגלית. עם זאת, במובן רחב יותר המונח "ספרות אנגלית" יכול לציין כל ספרות הכתובה באנגלית, ללא קשר למקום הכתיבה או למוצא המחבר.
הספרות האנגלית מהווה חלק מן הספרות הבריטית בכללותה, יחד עם ספרות סקוטית הנכתבת בנוסף לאנגלית גם בשפה הסקוטית, ספרות וולשית הנכתבת גם בוולשית, והספרות האירית הנכתבת גם באירית. הספרות האמריקאית, הנכתבת באנגלית אמריקאית (להבדיל מן הספרות האנגלית הנכתבת באנגלית בריטית), הספרות האוסטרלית (הכתובה באנגלית אוסטרלית), הספרות הקנדית (הכתובה באנגלית קנדית), וספרויות שהן במקור ממדינות דוברות אנגלית אחרות לעיתים נחשבות גם כן כספרות אנגלית.


== היסטוריה ==
המסמך הספרותי האנגלי הראשון שידוע עליו, הוא האפוס ביאוולף, הכתוב באנגלית עתיקה, ומספר על בן שבט גרמאני הנאבק ביצורים מפלצתיים.
פלישת הנורמנים מצרפת לאנגליה הכניסה את השפה הנורמנית לתודעה במאה ה-11, והשפיעה רבות על הספרות האנגלית, כגון שירים על מעללי גבורה שהיו נפוצים באזור צרפת, וספרות רומאנית. השפעה זו העשירה מאוד את הספרות האנגלית של אז, שהרבתה לחקות את המודל הנורמני, ותרמה רבות לצמיחה מחדש של הספרות האנגלית במאה ה-14.
סיפורי קנטרברי של ג'פרי צ'וסר הם יצירה הנחשבת בעיני רבים לאחת מיצירות המופת הראשונות שנכתבו בשפה האנגלית.
תקופת הרסטורציה האנגלית, שהחלה כאשר עברה המלוכה לידי צ'ארלס השני בעקבות מלחמת האזרחים האנגלית, תרמה גם להתפתחות חסרת תקדים בתולדותיה של הספרות האנגלית. השם ספרות הרסטורציה ניתן לספרות שהתפתחה בתקופה זו, והוא משמש לציון סגנון ספרותי אחיד המתמקד בהילול ותגובות לנושא חזרתו של צ'ארלס השני לכס המלכות.


== ראו גם ==
ספרות אנגלית עתיקה


== קישורים חיצוניים ==

אנתולוגיה של ספרות אנגלית לתקופותיה, מהמאה ה-14 ועד המאה ה-18
ספרות אנגלית, באתר אנציקלופדיה בריטניקה (באנגלית)
בריטני ג'ין ספירס (באנגלית: Britney Jean Spears; נולדה ב-2 בדצמבר 1981) היא זמרת, רקדנית, שחקנית ואשת עסקים אמריקאית. מכירות אלבומיה מסתכמות בכ-150 מיליון עותקים, מה שהופך אותה לאחת מהאמנים הנמכרים ביותר בעולם. ספירס נחשבת לסמל בולט בז'אנר הפופ והטין פופ, ומכונה בתקשורת "נסיכת הפופ".
הקריירה שלה החלה בגיל 12 כשהופיעה בתוכנית הטלוויזיה הפופולרית של דיסני "מועדון מיקי מאוס". היא פרצה לתודעה בגיל 16, בשנת 1998, עם הלהיט "Baby One More Time...", שהצליח להישאר במצעד הבילבורד הוט 100 במשך 32 שבועות לאחר שכבש את המקום הראשון, השהות הארוכה ביותר במצעד לאמן יחיד. שני אלבומי האולפן הראשונים של ספירס, ...Baby One More Time (1999) ו-Oops!... I Did It Again (2000), זכו להצלחה בינלאומית, והיא הפכה לאמן הנוער הנמכר ביותר אי פעם.
ספירס אימצה תדמית בוגרת יותר עבור אלבומיה Britney (2001) ו-In the Zone (2003) וכיכבה בבכורה קולנועית בסרט "קרוסרודס". לאחר הקמת משפחה ולידת בניה, חוותה ספירס שורה של משברים מסוקרים ביותר שהובילו לעניין ציבורי רב בחייה האישיים. את אלבומה החמישי Blackout (2007) הוציאה בשיאם של משברים אישיים אלו, תוך גירושים מתוקשרים ומלחמה משפטית על משמורת ילדיה. מצבה הוביל לאפוטרופסות עליה מצד אביה, שנמשכה עד נובמבר 2021. היא חזרה לפסגת המצעדים עם האלבומים Circus (2008) ו-Femme Fatale (2011). ב-2013 החלה מופע קבע בלאס וגאס שנמשך עד סוף 2017, שבמהלכו הוציאה שני אלבומים נוספים Britney Jean (2013) ו-Glory (2016). ב-2019 הייתה אמורה להתחיל מופע קבוע נוסף, אך המופע בוטל וספירס הכריזה שהיא לוקחת הפסקה מהקריירה המוזיקלית שלה. עד 2021 ניהלה מאבק משפטי מול אביה בעניין האפוטרופסות שזכה להד ציבורי ותקשורתי גדול, ולמספר סרטים דוקומנטריים שעסקו באופטרופסות. בנובמבר 2021, לאחר כ-14 שנים, בוטלה האפוטרופסות על ספירס.ספירס היא אחת משלושת האמנים הבודדים בהיסטוריה שהצליחו לכבוש את פסגת מצעד הבילבורד 200 שש פעמים, עם שישה אלבומים שונים בסך הכל. חמישה משיריה הגיעו למקום הראשון במצעד הבילבורד הוט 100; "...Baby One More Time", "Womanizer" ,"3" ,"Hold It Against Me" ו-"S&M". סינגלים אחרים כמו "Oops!... I Did It Again" ו-"Toxic" זכו להצלחה גדולה בכל העולם. בשנת 2011, בזכות הסינגלים "3" (2009), ו-"Hold It Against Me" (2011), הפכה ספירס ביחד עם מריה קארי לאמן השני שהצליח לכבוש פעמיים את פסגת המצעד בשבוע בכורתם של שני הסינגלים. מגזין הבילבורד דירג אותה בתור האמן השמיני המצליח ביותר בארצות הברית בשנות האלפיים. יותר מ-70 מיליון עותקים מתקליטיה נמכרו בארצות הברית בלבד, כשמתוכם 36.9 מיליון עותקים דיגיטליים. בארצות הברית, ספירס מוכרת גם כאמנית הרביעית הנמכרת ביותר על פי נילסן סאונד. בין היתר, נחשבת ספירס לאחד מהאמנים הנמכרים ביותר בשנות האלפיים.לספירס פרס גראמי, עשרה פרסי בילבורד, 24 סינגלים במקום הראשון במצעדי הבילבורד השונים, תשעה פרסי בחירת הנוער, 7 שיאי גינס, פרס המילניום בטקסי פרסי הבילבורד, שמונה פרסי EMA ושישה פרסי VMA, כשאחד מהם הוא פרס מפעל חיים על שם מייקל ג'קסון שקיבלה בשנת 2011.בשנת 2004 השיקה ספירס את מותג הבשמים שלה בחסות חברת הקוסמטיקה "אליזבת ארדן".המכירות של המותג עלו על יותר מ-1.5 מיליארד דולר, נכון לשנת 2012. באותה השנה, מגזין פורבס הכריז עליה כעל המוזיקאית הנשית עם השכר הגבוה ביותר לאותה השנה, עם רווחים של 58 מיליון דולר. ספירס היא הידוענית אותה חיפשו הכי הרבה פעמים באינטרנט בשנים 2001–2003 ו-2005–2008, 2021; שיא חיפושים לידוען מאז תחילת עידן האינטרנט.


== ביוגרפיה ==


=== 1981–1997: ילדות ותחילת הקריירה ===
ספירס נולדה בעיירה מק'קומב במיסיסיפי שבארצות הברית, ללין איירן, סופרת ומפיקה, ולג'יימס פארנל ספירס, קבלן. לספירס אח בכור, בריאן ג'יימס, ואחות הקטנה ממנה, ג'יימי לין ספירס, שחקנית וזמרת. היא גדלה בקנטווד שבלואיזיאנה. האזור בו נולדה וגדלה נכלל בחגורת התנ"ך, ומאופיין בשמרנות חברתית נצרות פרוטסטנטית-אוונגליסטית חזקה. היא הוטבלה לכנסייה הבפטיסטית הדרומית, ושרה כילדה במקהלת הכנסייה. בגיל 23–25 למדה קבלה.בגיל שלוש החלה ללמוד ריקוד בקנטווד, ונבחרה להופיע כסולנית ברסיטל השנתי. בגיל חמש שרה את השיר "?What Child Is This"  בטקס סיום שנה בגן הילדים. במהלך ילדותה קיבלה שיעורי התעמלות ופיתוח קול, וזכתה בתחרויות רבות במדינה ובתחרויות כישרונות לילדים. היא סיפרה על שאיפתה כילדה, "הייתי בעולם משלי, [...] גיליתי מה אני רוצה לעשות כבר בגיל צעיר מאוד".
בגיל שמונה ראו הוריה מודעה בעיתון מקומי על מבחני בד לתוכנית טלוויזיה בשם "מועדון מיקי מאוס". ספירס נבחנה ונותרה בין ארבעת הנבחרים האחרונים מתוך 12,000 נבחנים. היא בלטה בנוכחות הבימתית שלה, אך נדחתה עקב גילה הצעיר. למרות זאת, מפיק בחברת וולט דיסני, שהבחין בפוטנציאל הקיים בספירס, החליט לסייע לה במציאת סוכן בניו יורק. בעקבות הצעת המפיק עברו ספירס ואִמה לניו יורק. לאחר מכן החלה ספירס ללמוד אמנויות במה, וכעבור פרק זמן קיבלה את התפקיד המקצועי שלה כאשר נבחרה להוביל בתפקיד הראשי של טינה דנמרק באוף ברודוויי במחזה "!Ruthless". היא גם הופיעה כמתחרה בתוכנית הטלוויזיה הפופולרית "Star Search"  והופיעה במספר פרסומות. בדצמבר 1992 ניגשה למבחני הבד של "מועדון מיקי מאוס" בפעם השנייה והתקבלה. היא החלה להופיע לצד כריסטינה אגילרה, ג'סטין טימברלייק, ריאן גוסלינג וקרי ראסל. לאחר שהמופע בוטל ב-1996, חזרה להתגורר במיסיסיפי ונרשמה לאקדמיית פרקליין שבמק'קומבוס.
ביוני 1997, לאחר ניהול משא ומתן עם לו פרלמן, הוחלט לצרף את ספירס ללהקת בנות בשם "Innosense". לאחר מכן שאל לין את חבר המשפחה, עורך הדין לארי רודולף, על דעתו והוחלט לנסות להשיג חוזה חלופי לספירס כסולנית. היא הקליטה קלטת דמו, בה ביצעה את השיר "I Have Nothing" של ויטני יוסטון. בעקבות התעניינות בקלטת מצד מנהלי חברות התקליטים, ניגשה למבחן בד בפניהם. היא עברה בהצלחה את מבחן הבד הרביעי והאחרון לחברת תקליטים ג'ייב רקורדס, והוחתמה על חוזה הקלטות. חברת ההקלטות אמרו כי הקהל רוצה להקות פופ כמו "בקסטריט בויז" ו"ספייס גירלז", "ולא יהיו עוד זמרות כמו מדונה, דבי גיבסון וטיפאני". בתחילת 1998 טסה לשוודיה להקליט לאלבום הבכורה שלה, והחלה לעבוד עם המלחינים והמפיקים מוזיקליים מקס מרטין, דניז פופ ורמי יעקוב.


=== 1998–2001: ...Baby One More Time ו-Oops!... I Did It Again ===
לאחר שחזרה לארצות הברית, יצאה ספירס למסע קידום מכירות של האלבום הבכורה שלה. במיני סבב הופעות "L'Oreal Hair Zone Mall Tour", לוותה בשני רקדני גיבוי, כאשר במופע החימום שרה להקת הבנים "אן סינק".
ב-30 בספטמבר 1998 יצא סינגל הבכורה של ספירס, "...Baby One More Time". הוא נכנס למקום הראשון במצעד הבילבורד הוט 100, ובעוד כ-21 מצעדים שונים, הפך להצלחה גדולה, ולאחד מהשירים המוכרים בעולם. כמה חודשים לאחר מכן הופיעה ספירס עם השיר בטקס ה-VMA. הסינגל מכר כיותר מ-15 מיליון עותקים ברחבי העולם, והפך את ספירס לאחת הזמרות המפורסמות בעולם.
ב-12 בינואר 1999 לאחר הצלחת הסינגל הראשון, יצא אלבום הבכורה "...Baby One More Time", ונכנס היישר למקום הראשון במצעדי המכירות לאחר שמכר 1.8 מיליון עותקים בשבוע יציאתו, ושהה בארצות הברית כ-51 שבועות בין עשרת האלבומים הנמכרים ביותר של בילבורד. עד היום נמכרו מעל 30 מיליון עותקים מהאלבום, והוא רשום בספר השיאים של גינס כ"אלבום הנמכר ביותר על ידי בן נוער". האלבום קיבל מעמד יהלום בקנדה ו-41 מעמדי פלטינה שונים ברחבי העולם, והפך לאלבומה הראשון עם תואר יהלום, שנמכר ביותר מ-12.2 מיליון עותקים בארצות הברית.
ב-14 ביוני 1999 יצא הסינגל השני של ספירס; "Sometimes". השיר הצליח להיכנס למקום ה-1 בניו זילנד בלגיה והולנד. במצעד שירי הרדיו של בילבורד הגיע למקום ה-14 בעקבות השמעות ברדיו בלבד. ב-28 ביוני יצאה ספירס לסיבוב ההופעות העולמי הראשון שלה, "Baby One More Time Tour...", כשהייתה בת 18.
ב-28 באוגוסט יצא הסינגל השלישי מאלבום "(You Drive Me) Crazy". השיר זכה מיד להצלחה גדולה בעולם והגיע למקום הראשון בספרד בלגיה וישראל במצעד גלגלצ ולמקום השני בעוד כחמישה מצעדים. במכירות קיבל 3 תוארי פלטינה בעולם ו-3 תוארי זהב. ספירס הופיעה עם השיר בטקס פרסי הבילבורד 1999, ובסוף השנה זכתה ב-4 פרסים בטקס "פרסי המוזיקה של MTV אירופה". ב-6 בדצמבר יצא הסינגל הרביעי מהאלבום "Born to Make You Happy" באירופה בלבד. השיר הגיע למקום הראשון בבריטניה אירלנד ודנמרק וקיבל תואר פלטינה בשוודיה.
ב-15 בדצמבר יצא הסינגל החמישי מהאלבום "From the Bottom of My Broken Heart" כסינגל בארצות הברית ואוסטרליה בלבד. השיר הגיע למקום ה-14 במצעד הבילבורד וקיבל מעמד פלטינה בארצות הברית. ב-27 במרץ 2000 יצא הסינגל הראשון של ספירס מתוך אלבומה השני "Oops!... I Did It Again". שהצליח להיכנס למקום הראשון ב-16 מצעדים שונים בעולם ולמקום התשיעי במצעד הבילבורד והפך להצלחה בין לאומית ברחבי העולם, ניצח כ־23 פרסים שונים והועמד לפרס גראמי. באותה שנה הופיעה עם השיר בטקס הפרסים של VMA, בשנת 2017 מגזין בילבורד דירג את הופעתה במקום ה-14 במצעד 100 ההופעות הטובות בכול הזמנים. בנוסף לכך, זכתה ספירס למועמדות בפרס גראמי לתגלית השנה.
ב-16 במאי יצא אלבומה השני של ספירס ששמו "Oops!... I Did It Again. האלבום נמכר כ־1.3 מיליון עותקים בשבוע הראשון לצאתו ונכנס היישר לפסגה במצעד הבילבורד 200 ולעוד כ־17 מצעדים שונים. זהו האלבום השני של ספירס ברציפות עם מעמד יהלום. נכון להיום נמכרו כ־25 מיליון עותקים שלו ברחבי העולם. ב-8 באוגוסט יצא הסינגל השני "Lucky". הסינגל נכנס למקום הראשון במצעד המכירות הבריטי, ולמקום הראשון במצעדים בשוודיה, גרמניה, שווייץ, אירופה, ואוסטריה. ב-16 בנובמבר יצא הסינגל השלישי "Stronger". הסינגל נכנס למקום ה-3 באירופה ולעשרות הגדולים בעוד כעשרה מצעדים וקיבל כ-6 מעמדי זהב בעולם. ב-17 בינואר 2001 יצא הסינגל הרביעי ואחרון מהאלבום "Don't Let Me Be the Last to Know". בפולין נכנס הסינגל למקום ה-6, וברומניה למקום הראשון. סצנות הקליפ תוארו כחושפניות על ידי המבקרים. בהם ספירס לבושה בביקיני בלבד.


=== 2001–2003: Britney, Crossroads ===
ב-7 בספטמבר 2001 ספירס הוזמנה להופיע עם זמר הפופ מייקל ג'קסון בהופעה חד פעמית בסיבוב הופעות שלו "Michael Jackson: 30th Anniversary Celebration", ספירס וג'קסון ביצעו את הסינגל "The Way You Make Me Feel".
באותה שנה חתמה ספירס עם חברת פפסי על קמפיין פרסום בהשתתפותה, הקמפיין נמשך כשנה וחצי וממנו הרוויחה בין 9 ל-12 מיליון דולר. במהלך הקמפיין הקליטה שירים למען פפסי והצטלמה במספר פרסומות. בין פרסומותיה המיוחדות לפפסי הייתה פרסומת גמר המונדיאל, עם השיר "Right now" שאף הפך ללהיט והופץ לרדיו במדינות אחדות ונכלל באלבום אוסף המונדיאל של שנת 2002. אחת מהפרסומות הועלתה לאתר YouTube ומספר צפיותיה עומד על כ-77 מיליון, פרסומת זו צולמה בשיתוף הזמרות פינק וביונסה, ושלושתן שרות את הלהיט "We Will Rock You".
במקביל החלה להקליט את אלבומה השלישי. לקראת סוף השנה, השתתפה בביצוע מחודש לשיר "What's Going On", במקור של מרווין גיי, לצד אמנים מצליחים נוספים שתרמו את ההכנסות מהסינגל למשפחות של קורבנות פיגועי 11 בספטמבר ולמען המאבק במחלת האיידס.
במקביל להקלטת אלבומה השלישי, החלה גם בצילומים לסרט הקולנוע הראשון בכיכובה "קרוסרודס". התסריט נכתב ב-2001 על ידי שונדה ריימס. הסרט מתאר 3 נערות בוגרות תיכון מג'ורג'יה במסען ברחבי ארצות הברית. הסרט היה מועמד לשתי קטגוריות ב-"Mtv Movie Awards".
ב-30 באפריל 2003 הוענק לספירס בת ה-21 כוכב על שמה בשדרת הכוכבים של הוליווד וכך, הפכה ספירס לאדם הצעיר ביותר המחזיק בכוכב בשדרת הכוכבים של הוליווד.
ספירס הייתה מעורבת בהלחנה של מרבית השירים באלבומה השלישי; "Britney". הסינגל שליווה את האלבום "I'm a Slave 4 U", זכה להצלחה רבה. האלבום עצמו נמכר ביותר ממיליון עותקים בשבוע הראשון למכירה בארצות הברית, ונכנס למקום הראשון במצעד הבילבורד. באותו זמן, החלה לצאת עם זמר הפופ המצליח ג'סטין טימברלייק. האלבום קודם על ידי סיבוב ההופעות "Dream Within a Dream Tour". בחלק השני של סיבוב ההופעות, לאחר הפרידה המתוקשרת מג'סטין טימברלייק, שילבה ספירס מספר שירים חדשים במופע, אותם היא כתבה והלחינה בעצמה. מהאלבום יצאו 7 סינגלים ועד היום נמכרו כ-15 מיליון עותקים שלו בעולם.


=== 2004–2005: In the Zone ונישואין ===
בנובמבר 2003 יצא לאור אלבומה הרביעי של ספירס; In the Zone, האלבום הגיע ישירות לפסגת הבילבורד 200 ויותר מ-950,000 מעותקים נמכרו בשבוע הראשון. בעקבות כך, שברה ספירס את שיא "הזמרת הצעירה ביותר" עם 4 אלבומים במקום הראשון במצעד. נכון להיום מכירותיו של האלבום ברחבי העולם עומד על יותר מ-10,000,000 עותקים.
ב-14 באוקטובר 2003 יצא לאור הסינגל הראשון מהאלבום, "Me Against the Music" בשיתוף מדונה. השיר היה מקום ראשון בדנמרק אוסטרליה, אירלנד, ספרד, והונגריה ונהפך לשיר הראשון של ספירס שכבש את מצעד שירי הדאנס של בילבורד וזכה בפרס שיר הדאנס של השנה בטקס פרסי הבילבורד 2004. ב-3 בינואר 2004 בילתה ספירס בפאב בלאס וגאס עם חבר ילדות, ג'ייסון אלן אלכסנדר. השניים שתו, הלכו לכנסייה בשם "A Little White Chapel", והתחתנו בזריזות. 55 שעות לאחר האירוע כשהתפכחו הגיעו השניים לבית הדין לענייני משפחה בלאס וגאס וביטלו את נישואיהם.
ב-13 בינואר יצא לאור הסינגל השני מהאלבום, "Toxic". השיר הפך להצלחה בין לאומית, והסינגל קיבל מעמד פלטינה כפול באוסטרליה ומשולשת בארצות הברית, ו-8 מיליון עותקים שלו נמכרו ברחבי העולם. השיר זכה בפרס "בחירת הנוער", היה מועמד 4 פעמים לפרס ה-VMA, וזיכה את ספירס בפרס גראמי הראשון שלה בקטגוריית "שיר הדאנס הטוב ביותר". במצעדים הגיע למקום הראשון ב-16 מצעדים שונים, והקליפ לשיר קיבל כ-250 מיליון צפיות ב-YouTube, ובשנת 2010, נבחר על ידי MTV לשיר הפופ הסקסי והמצליח של העשור. סיבוב ההופעות הבא נקרא "The Onyx Hotel Tour". ספירס הסבירה ש"אוניקס" היא אבן שחורה המאירה את כל העומד לידה וגורמת לו להבריק וכך היא מרגישה על הבמה, זוהרת ומוארת. המופע המושקע ביותר של ספירס ארך זמן רב יותר מהרגיל.
במהלך הסיבוב יצא הסינגל השלישי; "Everytime", שיר אוטוביוגרפי שנכתב והולחן על ידי ספירס. השיר הגיע למקום הראשון בבריטניה ואוסטרליה וקיבל מעמד פלטינה ב-3 מדינות. באותה תקופה החלה ספירס לצאת עם קווין פדרליין, אחד מרקדני הליווי שלה, שהיה אז נשוי ואב לילד וציפה לתינוק נוסף. השניים יצאו קרוב לשנה, והתחתנו בספטמבר 2004 בטקס צנוע.
הסינגל הרביעי מהאלבום היה אמור להיות "Outrageous". במהלך הצילומים לקליפ נפלה ספירס ופצעה את ברכה. היא נאלצה לעבור ניתוח מסובך ולבטל את כל ההופעות והאירועים הצפויים לה, ולכן צילומי הקליפ נעצרו. הסינגל יצא רק בארצות הברית ויפן ולא זכה להצלחה. בסופו של דבר הקליפ, שאורכו היה דקה וחצי, נכלל כבונוס ב-DVD שהוציאה מאוחר יותר. את שנת 2004 חתמה ספירס בזכייה בפרס הזמרת הטובה ביותר בטקס פרסי המוזיקה של MTV אירופה. באותה שנה זכתה גם בתואר "הבחורה הסקסית ביותר לשנת 2004" על ידי מגזין FHM.


=== 2007–2009: Blackout, משברים אישיים, Circus ===
בסוף 2004 הוציאה ספירס את אלבום האוסף, Greatest Hits: My Prerogative. האלבום כלל את מיטב להיטיה של ספירס ושלושה שירים חדשים. במספר מצעדים היה האלבום מקום ראשון. מעט לאחר יציאתו, התראיינה ספירס לתחנת הרדיו Kiss FM, וחשפה כי אלבומה החדש כבר מוכן חלקית, ושהוא ייקרא "Original Doll". בצעד לא צפוי היא חשפה שיר מתוך האלבום שנקרא "Mona Lisa". חברת התקליטים של ספירס לא הייתה מרוצה מהחשיפה שנעשתה ללא רשותם וביטלה את הוצאת "Original Doll", השירים היחידים שדלפו מתוך האלבום האבוד הם Money, Love & Happiness ו-Ouch שדלפו באפריל 2012.
בין השנים 2006–2007, עבדה ספירס על אלבומה החמישי הנקרא "Blackout" עם מפיקים כגון יונתן "JR" רותם, שון גארט ונייט "דנג'ה" הילס. ב-1 במאי 2007 יצאה ספירס למיני סיבוב ההופעות ששמו "The M+M's Tour", שכלל מספר מהלהיטים שלה. באוגוסט 2007 צילמה ספירס קליפ חדש. ב-30 באוגוסט הושמע לראשונה השיר "Gimme More". תאריך היציאה של אלבומה החמישי נקבע ל-13 בנובמבר 2007 אולם לאור דליפות של דמואים ורצועות לא גמורות של שירי האלבום, תאריך יציאתו הוקדם ל-30 באוקטובר 2007.
ב-20 בספטמבר יצא לאור סינגל הבכורה "Gimme More". הביקורות לשיר היו בעיקר חיוביות. המגזין "Blender" החמיא לשיר וכינה אותו "להיט מועדונים". הסינגל הגיע למקום השלישי במצעד הבילבורד בארצות הברית, וכך היה לסינגל המצליח ביותר של ספירס מאז "...Baby One More Time". השיר הגיע למקום הראשון בקנדה ולשלישי בבריטניה. הסינגל קיבל תואר פלטינה בארצות הברית, ומכר כ-7 מיליון עותקים ברחבי העולם. באותה שנה הופיעה ספירס עם השיר בטקס ה-VMA הביקורות להופעה היו שליליות ברובן, בהופעה ספירס נראתה לא ממוקדת, מוזנחת, ועם בגדים שהזכירו בגדי חשפנית.
ב-30 באוקטובר יצא לאור אלבומה "Blackout". בשבוע לצאתו נמכרו כ־290,000 עותקים שלו בארצות הברית, והגיע למקום ה-2 במצעד הבילבורד 200 ולמקום ה-1 בעוד ארבעה מצעדים. סך הכול נמכרו כ-3.6 מיליון עותקים שלו ברחבי העולם. האלבום גם זכה בפרס "המוזיקה של MTV אירופה לאלבום הטוב ביותר". מין האלבום יצאו עוד 2 סינגלים. Piece of Me, Break The Ice.
למרות הצלחתה, תקופה זו הייתה הקשה ביותר בחייה של ספירס. בינואר 2007 נפטרה דודתה של ספירס מסרטן השד. מספר ימים לאחר מכן, נכנסה למכון גמילה מסמים. ב-20 במרץ יצאה ממנו, לאחר ש"השלימה את תוכנית הגמילה", לפי אמרגנה. באותה תקופה, ספירס הייתה במצב נפשי רעוע, נטלה סמים ואלכוהול, פיטרה את מנהליה ואת שומרי ראשה, התגרשה מקווין פדרליין, אושפזה באופן כפוי, ביצעה עבירות תנועה, ובעיצומו של המשבר נכנסה למספרה וגילחה את כל שיערה. היא הפכה לאייטם שסוקר בכול המגזינים ואתרי האינטרנט ברחבי העולם. צלמי הפפראצי עקבו אחריה באותה שנה יום וליל, ובשלב מסוים יצאה ממכוניתה ותקפה אותם עם מטרייה.
בספטמבר 2007 נקבע כי ספירס תאבד את המשמורת על ילדיה. בתחילת שנת 2008 הפסידה במשפט משמורת על ילדיה וטופלה בטיפול תרופתי נגד דיכאון. בהמשך, התיר בית המשפט לספירס לבקר את ילדיה שלוש פעמים בשבוע.
בטקס פרסי ה-VMA‏ 2008 זכתה ספירס בשלושה פרסים הודות לקליפ הסינגל Piece of Me.
ב-3 באוקטובר יצא לאור סינגל הבכורה "Womanizer" מתוך אלבומה השישי. השיר הפך ללהיט בין לאומי והגיע למקום הראשון בשוודיה, דנמרק, צרפת, קנדה ומדינות רבות נוספות. השיר כבש את מצעד הבילבורד והפך לשירה השני במקום הראשון. בארצות הברית קיבל תואר פלטינה משולשת עם מכירות עותקים של כ-5 מיליון והועמד לפרס גראמי בקטגוריית "הקלטת הדאנס הטובה ביותר". ב-2 בדצמבר 2008 ביום הולדתה ה-27 של ספירס, יצא אלבומה השישי, "Circus". האלבום קיבל כ־11 תוארי פלטינה בעולם ומכר יותר מ-4.5 מיליון עותקים. האלבום כבש את מצעד הבילבורד 200 והפך לאלבומה החמישי שעשה זאת. האלבום התקבל בשבחים מצד המעריצים והמבקרים שציינו את חזרתה המוצלחת לעולם הפופ, מין האלבום יצאו עוד 3 סינגלים Circus ,Radar, If U Seek Amy.
באותה שנה הצטלמה לסרט דוקומנטרי אודותיה עבור ערוץ "MTV", "בריטני: הצד שלה", שהוקרן בסמוך ליציאת האלבום. הסרט חשף את תהליך השיקום של ספירס, התייחסותה לאירועים שפקדו אותה ותהליך העבודה שלה על אלבומה החדש. ב-3 במרץ 2009 יצאה ספירס לסיבוב ההופעות "The Circus Starring Britney Spears". זהו סיבוב ההופעות הבינלאומי הראשון שלה מאז 2004. ספירס הופיעה סך הכול ב-97 הופעות שונות ברחבי העולם, 61 באמריקה הצפונית, 14 באוקיאניה, 22 באירופה. המופע גרף כ-131.8 מיליון דולר ובכך הפך לאחד מהמופעים המוצלחים ביותר של זמרת בכול הזמנים.
ב-2 באוקטובר 2009, יצא הסינגל "3" מתוך אלבום אוסף חדש, "The Singles Collection". הסינגל הגיע למקום הראשון בארצות הברית וקנדה ושבר שיא גינס בשנת 2011, בכך שהפך לשיר הראשון שהגיע למקום הראשון במצעד הבילבורד הוט 100 ללא כל קידום מלבד הווידאו קליפ שלו.


=== 2010–2012: Femme Fatale, קאמבק, ביטול אירוסין, The X Factor ===
ב-29 בספטמבר 2010 שודר פרק מיוחד, כמחווה לספירס, בסדרת הטלוויזיה האמריקנית המצליחה "Glee". בפרק המחווה הוצגו חמישה שירים של ספירס, בשירתם של חברי הפאנל. בריטני עצמה השתתפה בקטעים קצרים מתוך הפרק. בסוף שנת 2010 בריטני השיקה בושם חדש, בשם "Radiance", בושם זה אינו חלק מקולקציית בשמי "Fantasy".
ב-11 בינואר 2011 יצא הסינגל הראשון "Hold It Against Me", מתוך האלבומה השביעי. השיר הגיע למקום הראשון ב-6 מדינות שונות, ובמצעד הבילבורד ונהיה לשירה החמישי לעשות זאת. הסינגל קיבל תואר פלטינה באוסטרליה וכפולה בשוודיה. ב-4 במרץ יצא הסינגל השני "Till the World Ends". השיר הפך ללהיט ברחבי העולם, וכבש את המקום השלישי במצעד הבילבורד ואת הראשון ב- פולין, סלובקיה, רוסיה, וקוריאה הדרומית, וחדר לעשרות הגדולים בעוד כ-20 מצעדים.
ב-25 במרץ יצא האלבום השביעי של ספירס, "Femme Fatale", אלבום זה זכה למקום ראשון במצעד בילבורד 200 והפך לאלבומה החמישי שכבש את המצעד, האלבום הגיע לפסגת המצעדים ב- רוסיה, מקסיקו, קנדה, אוסטרליה ומכר יותר מ-2 מיליון עותקים ברחבי העולם והוכתר כאלבום המועדף ביותר במצעד החצי שנתי של מגזין הבילבורד.
ב-25 באפריל הופץ לרדיו ול-iTunes רמיקס לשיר "Till The World Ends" ובו ספירס מארחת את קשה וניקי מינאז' בשיר. בתוך 10 שעות הגיע השיר למקום השמיני והפך ללהיט גדול.
ב-13 ביוני יצא הסינגל השלישי "I Wanna Go". השיר זכה לביקורות אוהדות ונכנס למקום השביעי בארצות הברית ולמקום הראשון בחמש מצעדים נוספים מדיה פורסט. שיר זה הוא המצליח ביותר של ספירס ברדיו ובאותה שנה הקליפ שלו הפך לנצפה ביותר באתרה ב-VEVO והיה לראשון שעבר את רף 100 מיליון הצפיות ועומד על יותר מ-226 מיליון.
ב-16 ביוני ספירס יצאה למופע העולמי שלה, "Femme Fatale Tour", שבו כלל 79 הופעות בעולם והסתיים עם רווח כספי של כ-68.7 מיליון דולר. במופע ספירס מארחת את ניקי מינאז'. בסיומו הוכתר כמסע ההופעות הטוב של השנה, וספירס עצמה הוכתרה כאמן האהוד ביותר.
ב-28 באוגוסט, בטקס ה-VMA, זכתה ספירס בשני פרסים, קליפ הפופ של השנה על הסינגל השני Till The World Ends, ופרס מפעל חיים מיוחד מ-MTV על שמו של מייקל ג'קסון על תרומתה לתעשיית המוזיקה עם קריירה בת 13 שנה. טקס זה הוא הנצפה ביותר בכול הזמנים עם כ־12.4 מיליון צפיות.
ב-11 באוקטובר יצא לאור אלבום הרמיקסים השני של ספירס "B in the Mix: The Remixes Vol. 2" ובו רמיקסים מתוך שלושת אלבומי האולפן האחרונים של ספירס. האלבום הופץ תחת חברת התקליטים החדשה של ספירס, תקליטי RCA, מפני שחברתה המקורית, ג'ייב רקורדס, נקנתה והועברה לבעלותה של אחרת. תחת חברת התקליטים החדשה יצא לאור ה-DVD של המופע העולמי הנוכחי, "Britney Spears Live: The Femme Fatale Tour". בסוף שנת 2011, כשבועיים לאחר יום הולדתה ה-30 של ספירס, ב-14 בדצמבר 2011 התארסה לבן זוגה ומנהלה לשעבר, ג'ייסון טראוויק.
ב-12 בספטמבר 2012 החלה ספירס להיות כשופטת, מנטורית ומדריכה של המתחרים בני העשרה בעונה השנייה של תוכנית הריאליטי האמריקאית "אקס פקטור". עלותה של ספירס כשופטת לעונה הסתכמה ב-15 מיליון דולר.
ב-20 בנובמבר יצא הסינגל המשותף של will.i.am עם ספירס, "Scream & Shout". השיר היה להצלחה בין לאומית וכבש 24 מצעדי מדינות, ואת המקום השלישי בארצות הברית עם כ־3 מיליון הורדות דיגיטליות ותואר פלטינה משולשת. ב-28 בנובמבר יצא הקליפ הרשמי ששודר לראשונה בתוכנית "The X Factor", בהקרנת בכורה.


=== 2013–2015: Britney Jean, Britney: Piece of Me ===
ב-11 בינואר 2013 ספירס אישרה כי היא עוזבת את "The X Factor", ולא ממשיכה לעונה נוספת. בנוסף הודיעה שנפרדה מארוסה ג'ייסון טראוויק לפי דבריה של ספירס הפרידה הייתה ידידותית.
ב-23 בינואר ספירס אישרה שהיא ו-will.i.am הקליטו רמיקס וצלמו קליפ חדש ללהיט "Scream & Shout", בשיתוף ליל ויין, שון קומבס והיט-בוי ,Waka Flocka Flame.
ב-17 באפריל ספירס הודיעה ספירס שהקליטה סינגל שנקרא "Ooh La La", לפסקול של "הדרדסים 2". הסינגל יצא ב-17 ביוני, בהקרנת בכורה בתחנת הרדיו של ראיין סיקרסט, בנוסף התראיינה אצלו ספירס. ב-11 ביולי, יצא הקליפ שכולל את בניה של ספירס לראשונה מאי פעם בקריירה שלה. השיר גם זכה בפרס הרדיו של דיסני. ב-10 בספטמבר אישרה מיילי סיירוס שבאלבומה הרביעי שנקרא "Bangerz", יכלול שיתוף פעולה עם ספירס שנקרא "(SMS (Bangerz".
ב-23 ביולי פרסמה ספירס שתוציא לראשונה ליין בגדי הלבשה תחתונה בעיצובה. הליין, שנקרא "The Intimate", יצא ב-9 בספטמבר בארצות הברית וב-23 בספטמבר באירופה.
ב-17 בספטמבר יצא לאור סינגל הבכורה שנקרא "Work Bitch". הסינגל נכנס למקום ה-12 במצעד בילבורד הוט 100 עם מכירות של כ-174,000 עותקים בשבוע לצאתו, ללא קידום וללא פרסום - דבר שנחשב להישג מרשים. השיר נכנס לעשרת הגדולים ב-14 מדינות בעולם ולמקום הראשון במצעד שירי הדאנס באוקראינה. הסינגל קיבל 5 מעמדי פלטינה ברחבי העולם ו-2 מעמדי זהב. הקליפ לשיר הודלף מספר פעמים ולכן הוקדם והפך לקליפ הנצפה ביותר באתר VEVO ולקליפ הראשון שלה עם מיליון לייקים.
בנוסף למחרת יציאת הסינגל ספירס הופיעה בתוכנית האירוח "בוקר טוב אמריקה", והודיעה על סיבוב הופעות בלאס וגאס שנקרא "Britney: Piece of Me". ב-15 באוקטובר הודיעה ספירס בתחנת הרדיו בלונדון שאלבומה ייקרא "Britney Jean".
ב-4 בנובמבר יצא לאור הסינגל השני מהאלבום, "Perfume". השיר הגיע למקום הראשון במצעד שירי הפופ באוקראינה. ספירס הוציאה לאור סרט תיעודי שנקרא "I Am Britney Jean" לקידום האלבום וסבב ההופעות שלה "Britney: Piece of Me"
ב-29 בנובמבר יצא לאור אלבומה השמיני "Britney Jean". האלבום קיבל 4 תוארי זהב ופלטינה בברזיל, בניגוד לאלבומיה הקודמים ספירס לא קידמה את אלבומה במסע פרסום משמעותי, ובשונה מכתיבת אלבומיה הקודמים ספירס הייתה שותפה להפקת וכתיבת רוב השירים. ספירס החשיבה את האלבום כ"האלבום האישי ביותר שלי". ב-22 בדצמבר ספירס הוציאה לאור הסרט התיעודי "I Am Britney Jean", לקידום האלבום וסבב ההופעות שלה "Britney: Piece of Me".
ב-27 בדצמבר יצאה ספירס לסיבוב הופעות קבוע בלאס וגאס שנקרא "Britney: Piece of Me", סיבוב הופעות זה נמשך עד 2015 ונחל הצלחה גדולה וזכה בפרס "המופע הטוב ביותר בלאס וגאס". ב-28 באוגוסט 2014 אישרה ספירס שחידשה את החוזה שלה עם RCA, ושהיא כותבת ומקליטה מוזיקה חדשה.ב-4 במאי 2015 יצא לאור סינגל חדש של ספירס לראשונה מאז 2013, שנקרא "Pretty Girls" בשיתוף עם איגי אזליה. השיר הגיע למקום הראשון בבלגיה ולמצעד שירי הדאנס של בילבורד, ובמכירות קיבל תואר זהב בפולין. השיר גם היה מועמד לשני פרסי בחירת הנוער בקטגוריות, "פרס בחירת הנוער לשיתוף הפעולה הנבחר", "פרס בחירת הנוער לסינגל הנבחר של אמנית". אזליה וספירס הופיעו יחד בפרס המוזיקה של בילבורד 2015 וזכו לביקורות טובות מאוד על ההופעה המשותפת.
ב-14 באפריל פורסם שספירס תשתף פעולה באלבום חדש של הזמר Giorgio Moroder, שנקרא "Déjà Vu", בשיר "Tom's Diner".
ב-10 בספטמבר במהלך המופע הקבוע "Britney: Piece of Me" ספירס הודיעה כי סיבוב הופעות הקבוע יימשך לעוד כשנתיים נוספות עד 2017.


=== 2016: Glory, וחידוש המופע Britney: Piece of Me ===
ב-4 בינואר 2016 התקיים המופע האחרון של "Britney: Piece of Me", בגרסתו הראשונה, וב-3 בפברואר הושקה הגרסה החדשה של המופע.בתחילת חודש מאי הוציאה ספירס משחק שנקרא "Britney Spears: American Dream", להורדה Google Play ו-iOS וקיבלה ביקורות טובות מהמשתמשים.
ב-22 במאי הופיעה ספירס בטקס: פרס המוזיקה של בילבורד 2016 עם מחוות שירים מהמופע האחרון שלה "Britney: Piece of Me". הופעתה קיבלה ביקורות מצוינות, כעבור מספר ימים העלתה את ההופעה לעמוד ה-VEVO שלה וקיבלה יותר מ-18.2 מיליון צפיות. ביום הופעתה הוענק לספירס הפרס היוקרתי "פרס המילניום" שקיבלו אותו רק עוד שני אמנים בנוסף לספירס.
ב-17 ביוני הודיעה ספירס שתוציא בושם בניחוח חדשני וסינגל שיקדם את הבושם הנוכחי שלה ונקרא על שמו "Private Show".
ב-5 ביולי יצא לאור סינגל בשיתוף ספירס שנקרא "Hands". סינגל זה יצא בעקבות הטבח שהיה בפיגוע הירי במועדון הלהט"ב באורלנדו, ומלבד ספירס משתתפים בו אמנים נוספים, ביניהם גוון סטפאני, ג'ניפר לופז, אדם למברט וג'ייסון דירולו. ב-15 ביולי יצא לאור הסינגל המוביל מתוך האלבום התשיעי של ספירס שנקרא "...Make Me", בשיתוף הראפר G-Eazy. הסינגל נכנס אל תוך עשרת הגדולים ב-4 מצעדים שונים, והגיע למקום הראשון ב-iTunes ומצעדי שיר המועדונים. בבילבורד הוט 100 הגיע למקום ה-17 ובמכירות קיבל תואר זהב בארצות הברית וקנדה.

ב-3 באוגוסט הודיעה ספירס שתוציא את האלבום התשיעי שלה שיקרא: Glory, ויצא לאור ב-26 באוגוסט. כשבוע לפני ההשקה הרשמית של האלבום, גרסתו המלאה הועלתה לאתרי טורנט ולאתרי שיתוף שונים. מחקירה שנערכה, עלה כי בעל חנות קטנה במקסיקו הדליף את האלבום לקונים, ומשם האלבום הועלה במלואו לרשת.
ב-16 באוגוסט ספירס ו-MTV הוציאו פרומו שספירס תופיע בטקס ה-VMA, וזאת לראשונה מאז שספירס תופיע על במה זו לאחר ההופעה האחרונה שלה בשנת 2007 עם הסינגל "Gimme More". ב-28 באוגוסט הופיעה ספירס עם הראפר G-Eazy וביצעו את הסינגל "...Make Me" ו-"Me, Myself & I". הופעה זו נצפתה יותר מ-20 מיליון פעמים באתר ה-VEVO של ספירס וקיבלה ביקורות משבחות מהמעריצים.
ב-26 באוגוסט 2016 יצא לאור האלבום התשיעי של ספירס "Glory". עם יציאתו הגיע למקום הראשון ביותר מ-50 מדינות ב-iTunes וזכה לביקורות משבחות מצד המעריצים ומצד המבקרים כאחד. בשבוע הראשון לצאתו מכר 111,000 עותקים וכבש את מצעד אלבומי יוון, אירלנד, טאיוואן, והפך לאלבומה הראשון במקום הראשון באיטליה. בבילבורד 200 בארצות הברית היה למקום השלישי ולאחד מעשרת המובילים בעוד 26 מצעדים בעולם. ב-24 בספטמבר ספירס הופיעה ב-"2016 iHeartRadio Music Festival" בהופעה ספירס ביצעה מספר שירים מתוך סבב ההופעות שלה "Britney: Piece of Me".
ב-27 בספטמבר ספירס הופיעה לראשונה מאז סבב ההופעות הקודם שלה "Femme Fatale Tour", בלונדון בפסטיבל "Apple Music Festival", ספירס ביצעה הופעה מלאה של סבב ההופעות הנוכחי שלה:Britney: Piece of Me, וזאת לראשונה מחוץ ללאס וגאס שספירס ביצעה את המופע המלא. בנוסף נשארה בלונדון ונתנה מספר ראיונות לתוכניות רדיו שונות.
ב-1 באוקטובר ספירס הופיעה בתוכנית אירוח "The Jonathan Ross Show", וביצעה את הסינגל "...Make Me", והתראיינה לראשונה מאז הראיון האחרון שלה בתוכנית מאז 2008. ב-16 בנובמבר 2016 יצא לאור הסינגל השני מתוך האלבום, "Slumber Party", בשיתוף Tinashe. הסינגל הצליח להגיע אל תוך המקום הראשון במצעד שירי הדאנס של בילבורד ונהפך לסינגל ה-11 של ספירס לעשות זאת. בנוסף ספירס הוציאה מהדורה מחודשת של האלבום "Glory", הכולל את הסינגל החדש, את Make Me, והסינגל השיווקי "?Do You Want to Come Over".
בחודש נובמבר 2016 במהלך ריאיון עם בלוג לאס וגאס, ספירס אישרה כי היא כבר החלה לעבוד על אלבומה הבא, שבו נאמר "אני לא בטוחה מה, אך אני רוצה שהאלבום הבא שלי ישמע... אני רק יודעת כי אני מתרגשת להגיע לאולפן שוב ולמעשה כבר היה עדיף לחזור להקליט מזמן". ב-2 בדצמבר 2016 ביום הולדתה של ספירס ה-35, ספירס הופיעה בנשף "KIIS-FM Jingle Ball" ושם לראשונה ביצעה עם Tinashe את הסינגל "Slumber Party".


=== 2017: Britney: Live in Concert וסבב הופעות באירופה ואמריקה ===
בינואר 2017, זכתה ספירס בארבעה פרסים מטעם טקס פרסי בחירת הקהל ה-43. לאחר מכן, הכריזה שתצא לסיבוב הופעות אסייתי שנקרא "Britney: Live in Concert", זאת לאחר שלא הופיעה באסיה מאז "Femme Fatale Tour", בשנת 2011. ב-29 באפריל, הוענק לספירס פרס "אייקון" בפעם הראשונה בתולדות הטקס של רדיו דיסני. ב-31 במאי, הוציאה מהדורה מחודשת של האלבום Glory Japan Tour Edition.
ב-3 ביולי הופיעה ספירס לראשונה בפארק הירקון בתל אביב. בהופעה נכחו 57 אלף אנשים. מבקרים תיארו את המופע כ"מופע פופ מושלם", וכ"מפגן גרנדיוזי של להיטים, יכולות ריקוד מרשימות ואנרגיות חושניות שהכניסו את הקהל המקומי להיסטריה" והכתירו את ספירס כ"מלכה אדירה על הבמה". ב-21 בדצמבר, הודיעה ספירס באינסטגרם שלה כי היא תשיר שני שירים במסגרת סבב ההופעות שלה "Britney: Piece of Me", בהופעה מיוחדת ששודרה ב-31 בדצמבר בכיכר טיימס לקראת הסילבסטר. ב-22 בדצמבר, עם סיום סבב ההופעות "Britney: Piece of Me", הודיעה כי היא תגיע עם סבב ההופעות לאירופה ואמריקה.


=== 2018–הווה: הפסקה בקריירה, מחלוקת משפטית והתנועה לשחרור בריטני ===
 ערכים מורחבים – התנועה לשחרור בריטני, המחלוקת סביב האפוטרופסות על בריטני ספירסב-20 במרץ, הוכרז כי ספירס תהיה הפרזנטורית של בית האופנה הצרפתי "KENZO". החברה מסרה כי שואפת לערוך שינוי בעולם האופנה עם ספירס. ב-11 באפריל, ספירס הופעה בטקס שבו קיבלה פרס "GLAAD Vanguard Award", בשל עבודתה הרבה למען הקהילות להט"ב.
ב-12 באוקטובר, התארחה ספירס בתוכנית של המופע של אלן דג'נרס והודיעה שבעוד שבוע ב-18 באוקטובר תכריז משהו גדול וחדשני. ב-18 באוקטובר, הכריזה ספירס כי חוזרת לסבב הופעות חדש קבוע בלאס וגאס השני שלה שיקרא "Britney: Domination", במלון וקזינו מונטה קארלו ואירוע מופע הפתיחה יתקיים ב-13 בפברואר 2019. ספירס הייתה אמורה להרוויח מכל הופעה שלה סה"כ 507,000 דולר, בזאת הייתה אמורה להפוך לאומן המרוויח ביותר בלאס וגאס להופעה אחת בלבד.ב-4 בינואר 2019, הודיעה ספירס שהיא מקפיאה את סבב ההופעות "Britney: Domination", וכי היא לוקחת הפסקה בקריירה לזמן בלתי מוגבל, כדי להתפנות לטיפול באביה שעבר ניתוח. הצוות שלה הודיע גם שהיא מקפיאה את כל הפעילויות והתחייבויות שהיו לה. בחודש מרץ, נכנסה ספירס למכון פסיכיאטרי כדי להתמקד בטיפול נפשי. במקביל לאירועים אלו החלו לעלות באינטרנט תאוריות קשר אשר טוענו כי ספירס הוכנסה למוסד הפסיכיאטרי משום שסירבה להוראות אביה. תנועת מעריצים שפועלת תחת ההאשטאג FreeBritney# החלה לפעול על מנת לשחרר את ספירס מהאופטרופסות של אביה עליה.ב-29 במאי 2020 הוציאה ספירס את "Mood Ring", כסינגל שיווקי מתוך האלבום Glory, ארבע שנים אחר צאתו, זאת במקביל להוצאה המחודשת של האלבום באותו היום. בהמשך השנה יצאו מתוך האלבום גם הסינגלים "Swimming in the Stars" ו-"Matches".
בפברואר 2021, הועלה הסרט "לשחרר את בריטני", שנוצר על ידי הניו יורק טיימס, לשירות הסטרימינג הולו. הסרט עוסק באפוטרופסות על ספירס וביחס של התקשורת אליה. בהמשך אותה שנה הופצו מספר סרטים תיעודיים נוספים העוסקים בפרשה, ביניהם "בריטני נגד ספירס" בנטפליקס ו"לשלוט על בריטני ספירס" בהולו שהוא סרט ההמשך ל"לשחרר את בריטני".
ב-24 ביוני 2021, העידה ספירס לראשונה במשפט מול אביה בנושא האופטרופסות באופן פומבי, וטענה כי אינה מאושרת על אף שנאלצת לומר בראיונות שכן, שאביה מכריח אותה לעבוד בניגוד לרצונה, שאין לה גישה לכספה ושהתנאים של האפוטרופסות הם מחפירים ומתעללים. בנוסף, העידה ספירס כי בגופה מותקן התקן תוך-רחמי שאין באפשרותה להסיר ללא אישור אביה. ספירס דרשה לבטל את האפוטרופסות ללא צורך בהסתכלות פסיכיאטרית.בנובמבר 2021 בית המשפט קבע כי ספירס תשוחרר מהאפוטרופסות.


== אומנות ==


=== השפעות ===

ספירס ציינה שההשפעות הכי גדולות על הקריירה שלה הם היו מהאמנים מדונה, ג'נט ג'קסון, ויטני יוסטון, "שלושת האמנים החביבים עליה" כילדה שהיא הייתה "שרה ל [...] יום ולילה בסלון שלה שירים של זמרים אהובים". השיר "I Have Nothing" של יוסטון היה השיר שהיא נבחנה אליו, לראשונה לחברת התקליטים של ג'ייב רקורדס.
לאחר שספירס פגשה את ג'נט ג'קסון פנים אל פנים, אמרה ג'קסון ש: "היא אמרה לי, 'אני מעריצה כל כך גדולה, אני באמת מעריצה אותך שלך'. זה כל כך מחמיא, כל איחד מקבל השראה מאיזה מקום, וזה מדהים לראות מישהו אחר מגיע ומצליח לרקוד ולשיר יחדו, ולשמוע ולראות אך כל הילדים האלה מתייחסים אליה, הרבה אנשים הזניחו את זה, אבל לא ומה שהיא עושה זה דבר חיובי של זה.
בסרט הדוקומנטרי "בריטני: הצד שלה״ סיפרה הזמרת מדונה על ספירס ש: "אני מעריצה את הכישרון שלה כאמנית [...] יש בה היבטים שאני מזהה בעצמי כשהתחלתי בקריירה שלי". כגון גם של הזמרים מייקל ג'קסון, מריה קארי, שריל קרואו, אוטיס רדינג, שאניה טוויין, ברנדי, ביונסה, ג'סטין טימברלייק, נטלי אימברוליה, שר ופרינס כמקור השראה. ספירס העניקה מקור השראה לזמרים כמו סלינה גומז, אריאנה גרנדה, ליידי גאגא, מיילי סיירוס, שריל קול, מלאני מרטינז, טיילור סוויפט, צ'רלי XCX, מרינה והיהלומים, פיקסי לוט, מייגן טריינור, היילי סטיינפלד, ויקטוריה ג'סטיס, הסאטרדייז, אווה מקס, קאסי ונטורה, קריסטינה דבארג', ליטל בוטס, נורמאני.לפני שספירס הצטרפה לפאנל התוכנית של The X Factor, הסביר סיימון קאוול שהוא, "מוקסם על ידי בריטני, שהיא אחת מהזמרות המדוברות ביותר - לא רק ככוכבת פופ - אלא כאישה בעולם כיום, זה אומר שיש לה כוח גדול שכזה. [...] והיא עדיין הכי חמה שיש בתעשייה, עדיין יש לה רשומות והיא עדיין שנויה במחלוקת שלה, ויש סיבה לכך". מרינה והיהלומים הזמרת ציינה שהאלבום שלה "Electra Heart", כולו ההשפעה העיקרית מספירס.ספירס הייתה השפעה ישירה על העבודה של הזמרת פורסלין בלאק, לאחר שגדלה סביב המוזיקה שלה כילדה. בלאק מתארת את המוזיקה שלה כ"הילדים האהובים ביחד" של הזמרים מרילין מנסון לספירס. הזמר בבו נורמן, סיפר שכתב שיר אישי על ספירס שנקרא "Britney".


=== סגנון מוזיקלי ===
ספירס ידועה כזמרת פופ, ובדרך כלל משלבת היא בשיריה ובאלבומיה גם את סגנון הדאנס-פופ. לאחר צאת אלבום הבכורה שלה, היא זכתה להיות לאחת מהמוזיקאיות המשפיעות ביותר בעולם המוזיקה. אלבומה Oops!...I Did It Again, כלל בתוכו מפיקים מוזיקליים שונים הקשורים לז'אנר ה-R&B. בשני אלבומיה In the Zone ו-Blackout, שילבה ספירס את סגנון האלקטרופופ והדאנס. כמו כן, שני אלבומיה Femme Fatale ו-Britney Jean מכילים בתוכם שירים בסגנון האלקטרוני.האלבומים "Baby One More Time" ,"Oops!...I Did It Again...", הנושאים המרכזים שלו כגון על "אהבה" ו"מערכות יחסים מנקודת מבט של נערה מתבגרת". אחרי ההצלחה האדירה של שני אלבומי האולפן הראשונים שלה, הצוות של ספירס והמפיקים רצו לנסות לשמור על אותה הנוסחה שהובילה לראש הטבלאות במצעדים. ספירס, לעומת זאת, לא הייתה מרוצה עוד מהצלילים ומהנושאים שנכללו באלבומים הראשונים שלה. בהפקת אלבום האולפן השלישי שלה "Britney", ספירס כתבה יחד חמישה שירים ונאלצה לבחור את מפיקי האלבום שיעבוד איתה על המסלולים, כאשר הנושאים המרכזים שלו היו על "בגרות", "מיניות וגילוי עצמי". הנושאים "סקס", "ריקודים, חופש ואהבה" המשיכו להיות הנושאים המרכזיים של ספירס באלבומיה הבאים. בהפקת אלבום האולפן החמישי שלה, "Blackout", התייחס גם לנושאים כמו "ביקורת בתקשורת" ו"פרסום", בעיקר בשיר "Piece of Me".


=== קול ===
לספירס יש סוג קול סופרן. לפני שזכתה להצלחה בינלאומית עם סינגל הבכורה שלה, הייתה ספירס מתוארת כמי ששרה "הרבה יותר עמוק מהקול המסחרי של היום", כאשר המפיק אריק פוסטר ווייט, אשר עבד עם ספירס על אלבום הבכורה שלה Baby One More Time... ורמי יעקב, אשר הפיק והוציא את אלבום הבכורה של ספירס עם מקס מרטין, אמר: "אני יודע מהפקות הקודמות שלי עם דניס פופ ומקס, כשאנחנו עושים שירים, יש סוג של דבר מאנפף. למשל עם בקסטריט בויז, אן סינק, להקות הבנים, היינו צריכים לדחוף את זה באמצעות אותו קול מאנפף. אך כשבריטני עשתה את זה, היא קיבלה סוג של קול צרוד, סקסי".


=== סגנון הופעות ===
ספירס ידועה בהופעותיה ובפעולות הריקוד המורחבות שלה, המשלבת "ריקודי בטן ומהלכים ארוטיים מתוחים", שזכתה להשפיע על "מעמדי ריקודים קשים", על אומנים כמו "הפוסיקט דולז ודניטי קין. קוראי המגזין "רולינג סטון" הצביעו ובחרו שספירס היא המוזיקאי האוהב ביותר כרקדנית.ספירס מתוארת כאישה הרבה יותר ביישנית מאשר מה שהיא כאשר על הבמה במופעים. היא טוענת שהביצועים שלה נותנים לה "דחיפה לאמון שלה יותר, וזה כמו סוג של "אדם מסוג אחר" של אגו, ההרגשה שמישהו לוחץ עלי ואני הולכת ומסתובבת כאדם אחר לגמרי, אני חושבת שזו מתנה שלי להיות מסוגלת לעשות את זה אחרת.הופעות של ספירס בטקסי פרסי "MTV Video Music Awards", בשנים 2000, 2001 ו-2003, זכו לשבחים רבים, בעוד שבטקס בשנת 2007, זכתה ספירס על ידי המבקרים לביקורות שהיא "התנדנדה בעמודי הריקוד שלה ופיהקה רק כמה מילים מזדמנות מן השיר". מגזין בילבורד, כינו את ספירס בשנת 2016, בהופעה בטקס "MTV" כה "קמאבק שלה" כאשר הופיעה בטקס וציינו שההופעה הייתה "אפקטיבית, אבל לא לגמרי מפוארת כמו שציפוי, והציעו שצריך להחזיר התואר שלה לכוכבת על של הפופ".


== מורשת ==

ספירס זכתה לפרסום במגזין "רולינג סטון", בתור "אחת הזמרות הנשיות השנונות והמצליחות ביותר של שנות ה-2000". המגזין הצביע גם על כך שהיא, לצד אומנים אחרים הצליחו להוביל להפיכת מוזיקת הפופ לז'אנר פופולרי בשנות ה-90. מגזין בילבורד טוען כי ספירס הוכתרה לאחת מבנות המלוכה של הפופ". לדברי המגזין, "מאז ימיה הראשונים ב"מועדון מיקי מאוס", הזמרת מלואיזיאנה עקפה את גבולות הצלילים, וסללה את הדרך לדור של אמנים שמחבר את הפופ ללא בושה, מגדיר אותו מחדש, ומראה כיצד אפשר לצבור הצלחה עקבית בתעשיית המוזיקה". ספירס הוכתרה במספר כינויים מכובדים, ובראשם "נסיכת הפופ".ספירס ידועה בהופעותיה ובסרטוני הווידאו קליפים שלה. הווידאו הקליפ הראשון שלה, "Baby One More Time...", דורג במקום הראשון על פי Total Request Live, בקטגוריית "קטעי וידאו המוזיקליים ביותר". הכתב ממגזין בילבורד רוברט קלי הבחין כי לספירס יש סוג של "שירה סקסית וביישנית" והגדיר אותה כ"עידן החדש של הסגנונות של המוזיקת הפופ ובעלת ווקאליות שישפיעו על אמנים לאין ספור דורות".ספירס הייתה מדורגת על ידי ערוץ המוזיקה "VH1", כאישה הרביעית של "50 הנשים הטובות ביותר בעידן הווידאו קליפים". "VH1" גם ציטט אותה בין הבחירות שלהם על "100 הנשים הגדולות ביותר בעולם במוזיקה", וגם מתוך ה-"200 אנשים הגדולים ביותר בתרבות הפופ". מבקרי מגזין "NME", דירגו את השיר "Toxic", ברשימת "500 השירים הגדולים של כל הזמנים" במקום 92, וכתבו כי "השיר המציא מחדש את מוזיקת הריקוד הפופולרית של הפופ המודרני".במהלך טקס פרסי המוזיקה של "MTV" בשנת 2011, הוענק לספירס פרס מפעל חיים מיוחד מ-MTV על שמו של מייקל ג'קסון על תרומתה לתעשיית המוזיקה, במהלך הטקס העניקה לה ליידי גאגא את הפרס לספירס ואמרה "בריטני לימדה אותנו איך להיות חסרי פחד, ובלעדיה התעשייה לא תהיה אותו הדבר". גאגא גם ציטטה את ספירס כבעלת השפעה רבה, וכינתה אותה בתור אחת "מההופעות הפרובוקטיבית ביותר של זמנים".מיילי סיירוס הזכירה שספירס היא אחת ההשפעות שלה במוזיקה, והוסיפה שהסינגל "Party in the U.S.A." שיצא בשנת 2009, ישנה השפעה רבה מספירס ועל כך היא הוזכרה בשיר.הזמר בארי מנילו, סיפר שאלבומו "15 Minutes", נכתב בהשראה על חייה של ספירס על התקופה בה כאשר היא עברה את ההתמוטטות עצבים והמשברים עם צלמי הפפרצי. מנילו אמר: "הם שיגעו אותה, היא לא יכלה לחיות בלי שהם יעצרו ליד מכוניתה וימשיכו לרדוף אחריה עד שגרמו לה להגיע עד לנקודה שבה היא נשברה וגילחה את שערה. כולנו באמת הסתכלנו עליה באימה... ואני אמרתי לעצמי, 'אז זה מה שקורה בימים אלה למפורסמים?'".


== מיזמים נוספים ==


=== מוצרים וחסויות ===
בשנת 2000, פרסמה ספירס מהדורה מוגבלת של משקפי שמש בשם "Shades of Britney". ב-2001, חתמה על עסקה עם חברת הנעלה סקצ'רס, ועסקת קידום מכירות עם חברת פפסי, בהיקף של 7–8 מיליון דולר, העסקה הגדולה ביותר שלהם באותה התקופה.בשנת 2004, הופיעה בפרסומות של פפסי בטלוויזיה בנושא "גלדיאטורים", תוך שביצעה גרסת כיסוי לשיר "We Will Rock You", ביחד עם ביונסה, פינק ואנריקה איגלסיאס. ב-19 ביוני 2002, היא הוציאה את משחק הווידאו הרב-פלטפורמתי הראשון שלה, "Britney's Dance Beat", שזכה לביקורות חיוביות.במרץ 2009, ספירס הוכרזה בתור הפנים החדשות של מותג הבגדים "Candie's". דארי מרדר, מנהל השיווק הראשי של המותג, הסביר מדוע הם בוחרים את הזמרת ואמר ש: "כולם אוהבים קאמבק אבל אף אחד לא עושה את זה טוב יותר מאשר בריטני, היא תמיד פשוט מוכנה להצלחה הגדולה ביותר". בשנת 2010, ספירס הוציאה קו אופנה במהדורה מוגבלת בשיתוף "Candie's", אשר יצא לחנויות בחודש יולי 2010. בתחילת שנת 2011, ספירס שיתפה פעולה עם חברת "סוני" ו-"POF", בווידאו קליפ של הסינגל שלה "Hold It Again", והרוויחה על כך 500,000 דולר עבור הצגת החסויות בקליפ.ספירס גם שיתפה פעולה עם חברת "הסברו" בשנת 2012, והוציאו יחדו גרסה בלעדית למשחק "פלונטר" שנקראה "Twister Dance", אשר הכילה רמיקס בלעדי של הסינגל "Till the World Ends". ספירס גם הוציאה פרסומות לקידום המשחק, אשר בבימוי ריי קיי. בהמשך ספירס שיתפה שוב פעולה והוציאה גרסה מחודשת למשחק שנקראה "Twister Rave", אשר הכילה רמיקס בלעדי של הסינגל "Circus". בשנת 2016, ספירס וחברת המשחקים "Glu Mobile", החלו לעבוד וליצור משחק תפקידים משלה שנקרא, "Britney Spears: American Dream". היישום הושק רשמית במאי 2016 והוא יצא במערכות הפעלה IOS ואנדרואיד. במרץ 2018, נחשף כי ספירס היא הפרזנטורית של בית המותג הצרפתי והמודרני והיוקרתי "KENZO".


=== מוצרי טיפוח ובישום ===
לאורך הקריירה שלה, הוציאה ספירס עשרות מוצרי טיפוח ויופי, בשמים, איפור וכדומה. בשנת 2004, השיקה את מותג הבשמים שלה בחסות חברת הקוסמטיקה "אליזבת ארדן", שנקרא "Curious". בשנה הראשונה הצליח מותג הבשמים לגרוף סכום של כ-100 מיליון דולר. נכון לשנת 2012, מותג הבשמים שלה הניב סכום של כ-1.5 מיליארד דולר. על פי דיווח של עיתון "דיילי אקספרס" שפורסם בשנת 2013, נטען כי בכל 15 שניות נמכר בושם של ספירס. בשנת 2018, השיקה ספירס את הבושם הראשון שלה בסגנון יוניסקס הנקרא "Prerogative".
נכון לשנת 2019, הוציאה ספירס 25 בשמים שונים, בהפצת חברת הקוסמטיקה "אליזבת ארדן".


=== תרומות ===
ספירס הקימה הקרן למען ילדים נזקקים על הנקראת "Britney Spears Foundation". היא הסבירה שהפילוסופיה שמאחורי הקרן אותה הקימה היא "שמוזיקה ובידור יש איכות ריפוי שיכולה להועיל לילדים". הקרן גם תמכה במחנה השנתי של ספירס לאמנויות הבמה, שם היו לחניכים הזדמנות לחקור ולפתח את כשרונותיהם. באפריל 2002, באמצעות מאמציה של ספירס וקרן שלה, הוענק סכום של 1 מיליון דולר לקרן של מגדלי התאומים בשביל לתמוך בילדים של האנשים שהעניקו עזרה באותו מתקפת הטרור והושפעו על כך בתקיפה שקרתה ב-11 בספטמבר 2001. עם זאת, בשנת 2008, דווח כי לקרן יש גירעון נמוך מהמצופה. לאחר שאביה ועורך הדין אנדרו וולט הובילו לסגירתו בשנת 2011.


== הישגים בולטים ופרסים ==
 ערך מורחב – רשימת הפרסים והמועמדויות של בריטני ספירסספירס מוכרת בתור האומן הכי צעיר אשר זכתה בכוכב בשדרת הכוכבים של הוליווד בגיל 21, משמה הפך אותה לזמרת הצעירה ביותר שקיבלה כוכב בשדרת הכוכבים.ספירס גם מוכרת גם בתור האישה שהכניסה שיאים לתוך ספר השיאים של גינס על ידי האישה כבעלת "האלבום הנמכר ביותר בתור סולנית נערה", זאת לאחר שהאלבום הבכורה שלה שמכרה יותר מ-13 מיליון עותקים בארצות הברית. גם בספר הרשימות המפורסם בתור האומן הנמכר ביותר. לפני שהגיעה לגיל 20, היא מכרה יותר מ-37 מיליון אלבומים ברחבי העולם. ספירס קיבלה ערך במהדורת "ספר השיאים של גינס בשנת 2002", בתור "האומנית האישה הנמכרת ביותר בעולם" כאשר הוציאה את אלבומה השני "Oops!... I Did it Again", שמכר 1,300,000 מיליון עותקים בשבוע הראשון שלו.נכון לשנת 2017, על פי מגזין בילבורד, ספירס מכרה מעל 150 מיליון ברחבי העולם, מה שהופך אותה לאחד מהמאמני המוזיקה הנמכרים ביותר בכל הזמנים; ויותר מ-70 מיליון בארצות הברית, כולל 36.9 מיליון אלבומים דיגיטליים. ספירס זוכה גם להכרה כאמנית הנמכרת ביותר באלבומים של שנות ה-2000 בארצות הברית, כמו כן גם בתור האומנית החמישית באופן כללי.בחודש דצמבר 2009, הגדיר מגזין בילבורד את ספירס כהאמן ה-8 של שנות ה-2000 בארצות הברית. היא אחד מהאומנים המעטים בהיסטוריה שהצליחו להכניס מספר אלבומים במקום הראשון בשלושה עשורים בכל הקריירה בארצות הברית. בשנת 2011, בזכות הסינגלים "3", שיצא בשנת 2009 ו-"Hold It Against Me", נהפכה ספירס לאומן השני אחרי מריה קארי בהיסטוריה של מצעד בילבורד הוט 100 שסינגל הבכורה שלה נכנסו למקום ראשון. בשנת 2016, ספירס דורגה במקום ה-20 ברשימת האומנים המובילים של בילבורד בכל הזמנים.


== משפחה וחיים אישיים ==
אחיה הבכור בריאן ג'יימס הוא מפיק קולנוע וטלוויזיה, ואחותה הקטנה ג'יימי לין היא שחקנית וזמרת.
בין השנים 2001–1999 ניהלה מערכת יחסים עם הזמר והשחקן ג'סטין טימברלייק. ב-3 בינואר 2004, נישאה ספירס לחבר ילדות שלה, ג'ייסון אלן אלכסנדר, והנישואים בוטלו כעבור 55 שעות. ב-18 בספטמבר 2004, נישאה לרקדן שלה קווין פדרליין. לזוג נולד בן ראשון (14 בספטמבר 2005) ובן שני (12 בספטמבר 2006), וב-7 בנובמבר 2007 הזוג התגרש. ספירס ניהלה בשנים 2015-2007, מערכות יחסים עם ג'ייסון טרוויק, דייוויד לוקאדו, ועם צ'ארלי אברסול.בשנת 2016 ספירס נכנסה למערכת יחסים עם הדוגמן סאם אסגרי, אותו הכירה במהלך צילומי הקליפ לסינגל "Slumber Party". ב-12 בספטמבר 2021 השניים התארסו. ב-9 ביוני 2022, נישאו הזוג.בין השנים 2008 ו-2021 הייתה ספירס תחת האפוטרופסות של אביה ג'יימס. מעמדה האישי והמשפטי של ספירס ושליטתו של אביה בנכסיה וחייה האישיים היו מושא למחלוקת ציבורית רחבה בארצות הברית. בריטני ספירס טענה כי במסגרת האפוטרופסות חוותה התעללות מצד אביה ומשפחתה.בשנת 2017, הונה של ספירס הוערך בכ-200 מיליון דולר. למרות זאת, מאז חדלה לעבוד בשנת 2019, הונה הוערך בכ-60 מיליון דולר.


== במצעד הבילבורד ==
חמישה משיריה של ספירס כבשו את ראש מצעד הפזמונים האמריקאי במצעד הרשמי בילבורד הוט 100, בתור אמנית סולו או בתור אורחת בשיר, ושישה עשר להיטים הגיעו ל-Top 10. אחד עשר מלהיטיה של ספירס כבשו את מצעד שירי הדאנס של בילבורד.
6 מתוך 9 אלבומי האולפן של ספירס הגיעו למקום הראשון במצעד בילבורד 200.
להיטי המקום הראשון:

"...Baby One More Time"
"Womanizer"
"3"
"Hold It Against Me"
"S&M Remix" (ריהאנה בהשתתפות בריטני ספירס)


== דיסקוגרפיה ==

 ערך מורחב – דיסקוגרפיה של בריטני ספירס


== הופעות ==


== בשמים ==


== פילמוגרפיה ==


== ספרים ==
2001: "A Mother's Gift"
2008: "Through the Storm: A Real Story of Fame and Family in a Tabloid World"


== קישורים חיצוניים ==
  אתר האינטרנט הרשמי של בריטני ספירס בריטני ספירס, ברשת החברתית פייסבוק
 בריטני ספירס, ברשת החברתית טוויטר
 בריטני ספירס, ברשת החברתית אינסטגרם
 בריטני ספירס, ברשת החברתית טיקטוק
 בריטני ספירס, ברשת החברתית VK
 בריטני ספירס, סרטונים בערוץ היוטיוב
 בריטני ספירס, במסד הנתונים הקולנועיים IMDb (באנגלית)
 בריטני ספירס, באתר AllMovie (באנגלית)
 בריטני ספירס, באתר Rotten Tomatoes (באנגלית)
בריטני ספירס, באתר Metacritic (באנגלית)
 "בריטני ספירס", במסד הנתונים הקולנועיים Kinopoisk.ru (ברוסית)
 בריטני ספירס, באתר iTunes  (באנגלית)
 בריטני ספירס, באתר Spotify
 בריטני ספירס, באתר SoundCloud (באנגלית)
 בריטני ספירס, באתר Last.fm (באנגלית)
 בריטני ספירס, באתר AllMusic (באנגלית)
 בריטני ספירס, באתר MusicBrainz (באנגלית)
 בריטני ספירס, באתר Deezer
 בריטני ספירס, באתר Discogs (באנגלית)
 בריטני ספירס, באתר Songkick (באנגלית)
בריטני ספירס, באתר Genius
בריטני ספירס, באתר SecondHandSongs
בריטני ספירס, באתר MOOMA (בארכיון האינטרנט)
 בריטני ספירס, באתר בילבורד (באנגלית)
 בריטני ספירס, באתר Tidal (באנגלית)
בריטני ספירס - האתר הרשמי בחברת התקליטים ג'ייב רקורדס
גלעד בנימיני, האישה בעלת אלף הפרצופים, באתר nrg‏, 20 במרץ 2011
אמיר צומר, 30 דברים ש (אולי) לא ידעתם על בריטני ספירס, באתר של "רשת 13", 2 בדצמבר 2011 (במקור, מאתר "nana10")(הקישור אינו פעיל, 14.11.2021)
חגית גינזבורג‏, בריטני ספירס בת 30: רגעי השיא והשפל של נסיכת הפופ, באתר וואלה!‏, 2 בדצמבר 2011
מרקודלה קאווה, USA TODAY, בריטני ספירס: אשה של בית, חיה על הבמה, באתר nrg‏, 4 בינואר 2014
 רז שכניק, אמריקן איידול, באתר "ידיעות אחרונות", 20 ביוני 2017
מערכת "אסור לפספס"‏, 20 שנה אחרי: בריטני ספירס נראית בדיוק אותו דבר בסרטון סקסי, באתר וואלה!‏, 17 בינואר 2018
 ציפי שמילוביץ, הצרות מכות בבריטני פעם נוספת, באתר "ידיעות אחרונות", 20 במאי 2019
ג'וליה ג'ייקובס, הניו יורק טיימס, אז מה בעצם קורה עם בריטני ספירס?, באתר הארץ, 22 במאי 2019
עומר דניאל, כוכבת לנצח: איך בריטני עקפה בסיבוב את המתחרות, במדור "פנאי פלוס" באתר ynet‏, 2 בדצמבר 2021
מילים לשירים של Britney Spears באתר שירונט
בריטני ספירס, באתר אנציקלופדיה בריטניקה (באנגלית)


== הערות שוליים ==
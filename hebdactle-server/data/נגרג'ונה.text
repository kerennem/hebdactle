נגרג'ונה (בדוואנגרי: नागार्जुन; חי בסביבות 150–250 לספירה) היה פילוסוף הודי, מההוגים הבודהיסטים המשפיעים ביותר מלבד גאוטמה בודהה עצמו.
נגרג'ונה ייסד את אסכולת ה"מאדהיאמקה" (דרך אמצעית) בבודהיזם מהאיאנה (מרכבה גדולה), שהגיעה לסין בשם אסכולת שלוש המסות ("סנלון"). מיוחס לו גם פיתוח הפילוסופיה של סוטרות הפרג'נאפארמיטה. היה מקורב לאוניברסיטה הבודהיסטית של נלנדה. על פי תורתו, אין זו אלא טעות או אשליה להבין את העולם האמפירי כתוצר של סובסציניות מכוננות, בעלות מהות קבועה ונצחית. העולם, על פי תורתו, הוא ריק, שוניטא (Śūnyatā), מונח קרוב למילה סוּניה (אפס).
המונח ריקנות בו עשה שימוש איננו מעיד על ואקום או על חוסר, אלא על צורת התבוננות מסוימת מאוד על המציאות, צורת התבוננות אשר רואה בעולם מרחב אקולוגי אחדותי נטול מושגים והבחנות. אופי כזה של ראייה, הוא סבר, אמור להוביל את המתאמן הבודהיסטי, אל ההכרה כי הפער בינו לבין עולם האובייקטים הוא פער פיקטיבי ולכן תחושת הסבל או העדר הסיפוק שבקיום הם בחזקת אשליה. נגרג'ונה הבין כי תפיסת עולם כזו מחייבת את התמוססותו של הסובייקט בעולם האמפירי ומכאן שלדעתו, לדבר על עצמיות כמומנט קבוע ובלתי משתנה הוא דיבור חסר משמעות.


== לקריאה נוספת ==
נאגארג'ונה, שירת השורש של דרך האמצע, תרגם מסנסקריט: אביתר שולמן. הוצאת כרמל, 2010.
אביתר שולמן, על הריקות במלואה : הגותו של נגרג’ונה לאור הYukti-sastikâ-karikâ והSûnyatâ-saptati, חיבור לשם קבלת תואר דוקטור, האוניברסיטה העברית, 2008.
שלמה בידרמן, ‏פילוסופיה הודית: קווי יסוד, סדרת אוניברסיטה משודרת, בהוצאת משרד הביטחון – ההוצאה לאור


== קישורים חיצוניים ==

מרכז לזרם מתורתו
דרור בורשטיין, "שירת השורש של דרך האמצע" מאת נאגארג'ונה | היש איננו והאין ישנו, באתר הארץ, 15 בדצמבר 2010
Nāgārjuna, באנציקלופדיית סטנפורד לפילוסופיה
נגרג'ונה, באתר אנציקלופדיה בריטניקה (באנגלית)
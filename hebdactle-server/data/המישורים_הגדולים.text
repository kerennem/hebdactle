המישורים הגדולים (באנגלית: Great Plains) היא ערבה נרחבת המצויה מזרחית להרי הרוקי בארצות הברית ובקנדה.
מישורים אלה משתרעים בשטחי המדינות: ניו מקסיקו, טקסס, אוקלהומה, קולורדו, קנזס, נברסקה, ויומינג, מונטנה, דקוטה הדרומית ודקוטה הצפונית, וכן בפרובינציות הקנדיות: אלברטה, מניטובה וססקצ'ואן. האזור שנמצא בשטח קנדה מכונה ערבות קנדה.


== הערבות הגבוהות ==
האזור שנמצא מערבית לקו האורך 100 (מערב) מכונה הערבות הגבוהות (High Plains). בערבות אלה כמות המשקעים הממוצעת עומדת על כ-500 מ"מ גשם מדי שנה, והאזור צחיח מדי לשמש לחקלאות. בצורות פוקדות את הערבות מדי מספר שנים, ומביאות לסופות חול באזור. אזור הערבות הגבוהות מצוי בשטחי ידית אוקלהומה, דרום מזרח קולורדו, דרום מערב קנזס, וידית טקסס. בשל סופות החול מכונה אזור זה אגן האבק.


== היסטוריה ==
הערבות הגדולות היוו בית גידול לביזון האמריקאי ועל כן הפכו מקום מגוריהם של השבטים האינדיאנים שמחייתם התבססה על ציד הביזון: השבטים בלקפוט, קרואו, סו, שאיין, אראפהו והקואנצ'ה.
ציד הביזון כמעט עד להכחדתו המוחלטת וסילוק האינדיאנים וריכוזם בשמורות אינדיאנים אפשרו לחוואים לבנים להקים חוות ולגדל בקר בערבות. גידול הבקר החל במדינת טקסס והתפשט צפונה בהדרגה.
חוק הנחלה ("Homestead Act") משנת 1862 איפשר למתיישבים לתפוס שטח אדמה של 650 דונם ולהקים לעצמם חווה. מאות אלפי אמריקאים התיישבו באזור ובנו חוות בערבות, אולם בשל היעדר ידע חקלאי מתאים לתנאי האזור, רובם נכשלו בהקמת חוות. בקנדה, חוק אדמות הדומיניון משנת 1871 אפשר התיישבות דומה ותפיסת אדמות.
בשנות ה-20 של המאה ה-20, בצורת קשה והשפל הכלכלי הגדול הביאו לפשיטות רגל של רוב החוואים. צפיפות האוכלוסין בערבות ירדה לפחות משש נפשות לקילומטר רבוע, ובמחוזות מסוימים - לפחות משתי נפשות לקמ"ר. במדינת קנזס לבדה נעזבו כ-6,000 ערים והפכו לערי רפאים.
בשל גידולי חיטה הנרחבים המבוססים על חקלאות בעל הפכו המישורים הגדולים לאבטיפוס של אזורים חקלאיים המספקים חיטה למטרופולינים, ובשלהי המאה ה-20 קיבלו את הכינוי "סלסלת הלחם של צפון אמריקה".


== לקריאה נוספת ==


== קישורים חיצוניים ==
הגאולוגיה של המישורים הגדולים
המישורים הגדולים
המישורים הגדולים, באתר אנציקלופדיה בריטניקה (באנגלית)


== הערות שוליים ==
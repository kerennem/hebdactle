חיית בר היא בעל חיים שנמצא בטבע, ואינה מטופלת או הופצה על ידי האדם, בניגוד לבעלי חיים מבויתים או בעלי חיים בשביה. חיות הבר מהוות חלק ממערכות אקולוגיות כמו מדבריות ויערות גשם, כשחלקם מצויות בחפיפה ליישובים ואחרים מצויים במרחק רב מכל יישוב אנושי.
מספר חיות בעלות התאקלמות מהירה אף חיים ביישובים כמו כפרים ואף בערים הגדולות. חיות בר אלה יכולות להשתלב ברחובות העיר ולהפוך לקבועים בה בעוד אחרים רק מהגרים אליה לזמן קצר או חולפים בה. חיות אלה יכולות לעיתים להגיע לעימותים עם בני אדם וחיות מבויתות ואף לפגוע בהם. במקרים מעטים נוצר קשר של חיית בר עם האדם, מה שמוביל לביותם (למשל של שועלים).


== סכנת הכחדה ==
מינים רבים החיים בטבע מצויים בסכנת הכחדה, העלולה להסתיים בהכחדתם המוחלטת. ישנם סיבות רבות לסכנה לחיי הבר כשפעילות האדם הכוללת ציד ודיג מופרז, פגיעה בבתי הגידול השונים באופן ישיר (בירוא יערות, שריפות מכוונות, זיהום מים) ובאופן עקיף (פעולות ההתחממות הגלובלית הממיסה קרחונים), בנוסף הבאת מינים פולשים גם פוגעים בסביבה אליה הובאו ולעיתים מכחידים לחלוטין מינים מקומיים (נוסף על מינים מתפרצים המשגשגים בידי האדם וגורמים לפגיעה במינים אחרים), נוסף להפצת מחלות וזיהומים. גם פגיעות טבעיות (למשל רעב) המשולבות עם פעולות האדם יכולות לגרום להכחדתו.
מספר חיות נכחדו בטבע וקיימים רק בשביה, כך שהם לא חיות בר מלאות. עם זאת גרעיני רבייה יכולים להשיב אותם לטבע כשהם משתקמים.


== עימותים עם האדם ==
 ערך מורחב – עימותים בין בני אדם לחיות ברחיות בר רבות מתקיימות בקרבה יחסית לאדם מה שמוביל לעימותים תכופים, לרוב לטובת האדם. עם זאת גם בעלי חיים יכולים לתקוף ולפגוע באדם, לטרוף חיות בית, לפגוע במזון חקלאי ולהעביר מחלות. בעשורים האחרונים חלה עלייה רבה בעימותים הללו בין השאר עקב הגידול באוכלוסייה ועקב הפגיעה בבתי גידול טבעיים למטרות שימוש בקרקע. במספר מקרים בעלי חיים נכחדו לחלוטין עקב העימותים התכופים, אף שמספר חיות הצליחו להסתגל אליהם.


== ראו גם ==
התפראות - בעל חיים מבוית שהשתחרר לבר
שימור חיות בר
בעלי חיים בשביה
יום חיי הבר הבינלאומי


== קישורים חיצוניים ==
רועי צ'יקי ארד, החוצפה של שפן הסלע ומסע ההסברה של הנמייה, באתר הארץ, 3 בדצמבר 2015
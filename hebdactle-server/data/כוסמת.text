כֻּסֶּמֶת (שם מדעי: Fagopyrum esculentum) היא צמח עשבוני חד-שנתי שמקורו במזרח אסיה, ממשפחת הארכוביתיים (Polygonaceae), שזרעיו משמשים לאכילה. כיום מתרכז גידול הכוסמת בעיקר ברוסיה ובסין. הכוסמת עשירה בברזל, באבץ ובסלניום. בכוסמת נמצא גם נוגד החימצון רוטין.
לכוסמת אין קשר בוטני לכוסמין ("Triticum spelta"). בעוד הכוסמין נמנה עם משפחת הדגניים, מכיל גלוטן ומשמש לאפיית לחם; בכוסמת אין גלוטן והיא נמנית עם משפחת הארכוביתיים הכוללת גם את החומעה ואת הרברבר.


== שימושים ==
בברטאן (במערב צרפת) נפוץ השימוש בקמח המיוצר מהכוסמת (Sarrasin, Blé noir) להכנת החביתית "Galette de sarrasin", וגם בספרד הוא מוכר בשם "קמח שחור" (harina negra). הכוסמת משמשת ברוסיה ובמזרח אירופה להכנת דייסה מלוחה או מתוקה (קַאשַה) ופנקייק רוסי (בליני), וביפן משתמשים בה להכנת אטריות הסובה.
באיטליה היא משמשת להכנת פסטה הנקראת "פיצוקרי" , מאכל טיפוסי לצפון איטליה. בישראל, מבשלת "מידן" שבכרמיאל החלה בבישול בירה על בסיס לתת כוסמת.


== ערך תזונתי ==


== לקריאה נוספת ==
הרב ישראל דנדרוביץ, קאשע בצפרא דשבתא (על אכילת הכוסמת במקורות החסידות), בתוך: קובץ נחלת צבי, גיליון כד, כסלו תשע"ג, עמודים: קיב-קכ.


== קישורים חיצוניים ==
כוסמת, באתר אנציקלופדיה בריטניקה (באנגלית)כוסמת, באתר ITIS (באנגלית)
כוסמת, באתר NCBI (באנגלית)
כוסמת, באתר האנציקלופדיה של החיים (באנגלית)
כוסמת, באתר צמח השדה
כוסמת, באתר Tropicos (באנגלית)
כוסמת, באתר GBIF (באנגלית)
כוסמת, באתר The Plant List (באנגלית)
כוסמת, באתר IPNI (באנגלית)
ענבל קליין, קאשה - אוכל הנחמה של הפולנים, באתר ynet, 21 בינואר 2007
מיכל לוי-אלחלל, מגזין "שף", כוסמת למתחילים - מתכונים עם טעם של עוד, באתר ynet
כוסמת, באתר "מבשלים"
ערך תזונתי מלא של כוסמת מבושלת, באתר "FoodsDictionary"
אורלי פלאי-ברונשטיין‏, 5 עובדות על כוסמת, באתר וואלה!‏, 03 באוגוסט 2016


== הערות שוליים ==
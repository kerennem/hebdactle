סר ויליאם רואן המילטון (באנגלית: William Rowan Hamilton;‏ 4 באוגוסט 1805 – 2 בספטמבר 1865)  היה מתמטיקאי ואסטרונום אירי. ידוע בעיקר בזכות עבודותיו באנליזה וקטורית, במכניקה אנליטית ובאופטיקה. 
המילטון נולד בדבלין ולמד בטריניטי קולג'. ב-1827, בעודו תלמיד בקולג', מונה לפרופסור לאסטרונומיה. שנה לאחר מכן מונה לאסטרונום הראשי של אירלנד, וב-1853 הוענק לו תואר אבירות. הוא בילה את שארית חייו בקולג' ובמצפה הכוכבים בדאנסינק. אחד מפיתוחיו החשובים ביותר הוא מושג ההמילטוניאן במכניקה אנליטית, פונקציה ממנה ניתן לקבל את משוואות התנועה של מערכת פיזיקלית. להמילטוניאן חשיבות מרכזית הן בפיזיקה קלאסית והן במכניקת הקוונטים.


== הקווטרניונים ==

המילטון זכור גם בגלל גילוי אלגברת הקווטרניונים, שהיו הדוגמה הלא-חילופית הראשונה (ובמשך עשרות שנים - היחידה) לאלגברה עם חילוק. במשך שנים חיפש המילטון דרך להכפיל שלשות של מספרים, המיוצגות על ידי הבסיס i,j,k. ב-16 באוקטובר 1843, במהלך טיול רגלי לדבלין, הוא גילה את הנוסחאות היסודיות: 
  
    
      
         
        
          i
          
            2
          
        
        =
        
          j
          
            2
          
        
        =
        
          k
          
            2
          
        
        =
        i
        j
        k
        =
        −
        1
      
    
    {\displaystyle \ i^{2}=j^{2}=k^{2}=ijk=-1}
  . הגילוי גרם לו התרגשות שאותה הוא מתאר במכתב לבנו כ"מעגל חשמלי שנסגר"; עוד הוא מספר במכתב: "לא יכולתי לעמוד בדחף - בלתי פילוסופי ככל שזה ישמע - לחרוט בסכין את המשוואות באבן של גשר ברום".


== ראו גם ==
מסלול המילטוני
המילטוניאן
מכניקה המילטוניאנית
מכניקה אנליטית
משפט קיילי-המילטון


== קישורים חיצוניים ==

ויליאם רואן המילטון, באתר פרויקט הגנאלוגיה במתמטיקה
ויליאם רואן המילטון, באתר MacTutor (באנגלית)
ויליאם רואן המילטון, באתר אנציקלופדיה בריטניקה (באנגלית)
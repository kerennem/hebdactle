מרגרט סמית' קורט (באנגלית: Margaret Smith Court, נולדה ב-16 ביולי 1942) היא טניסאית עבר אוסטרלית מהטובות ביותר בהיסטוריה, שהחלה להשתתף בתחרויות בשנות ה-60 של המאה ה-20. היא דורגה במקום הראשון בעולם. היא הייתה האישה השנייה בהיסטוריה והראשונה בתקופה הפתוחה שזכתה בכל ארבעה טורנירי הגראנד סלאם בשנה אחת (1970). היא זכתה ב-64 תוארי גראנד סלאם (שיא זכיות), מהם 24 ביחידות (שיא זכיות), 19 בזוגות נשים ו-21 בזוגות מעורבים (בשנים 1965 ו-1969 משחק זוגות מעורבים באליפות אוסטרליה לא שוחק ושני הזוגות העולים לגמר זכו בתואר). במהלך הקריירה המקצוענית שלה, מאזן ניצחונות - הפסדים הטוב בהיסטוריה של הטניסאים כולם 1177 – 106 (91.74%).


== תארים והישגים ==
בשנת 2000 זכתה במדליית הספורט האוסטרלית .
בשנת 2001 זכתה במדליית סנטנרי .
בשנת 2007 זכתה במינוי לחברה במסדר של אוסטרליה (AO).


== חייה האישיים ==
לאחר פרישתה מטניס מקצועני, פנתה קורט לפוליטיקה. היא נשואה לברימור קורט ואם לילדים. 
קורט היא כומרה בכנסייה פנטקוסטליסטית בעיר פרת',  כנסייה  הלוחמת ומטיפה נגד הומוסקסואליות, רואה בהומופוביה שליחות, ומעודדת טיפולי המרה להומואים, לסביות וטרנסג'נדרים. בקיץ של שנת 2017 עוררה קורט סערה, כאשר סירבה לטוס בטיסה של חברת התעופה קוואנטס, בטענה שהחברה תומכת בנישואים חד מיניים. בהמשך התבטאה בריאיון ברדיו נגד מתן זכויות ללהט"בים, וכן תמכה בשלילת זכויות אקטיבית מלהט"בים בטור שפרסמה בעיתון The West Australian, הבהירה שהיא רואה בכך איום על סדר היום של החיים במדינה, והשוותה את האיום בקיומם כלפי האנושות לאיום שהיה מצד היטלר.דבריה של קורט הביאו לגינויים נרחבים של אנשי ציבור מכל קצות המפה הפוליטית, כולל גינוי של ראש ממשלת אוסטרליה. טניסאית העבר מרטינה נברטילובה, פנתה וביקשה להסיר את שמה של קורט מאולם הטניס באליפות אוסטרליה הפתוחה, הקרוי על שמה.. קורט אף לא הוזמנה לאליפות אוסטרליה בטניס לשנת 2018.


== קישורים חיצוניים ==

מרגרט קורט, באתר ה-WTA
מרגרט קורט, באתר ה-ITF
מרגרט קורט, באתר גביע הפדרציה
מרגרט קורט, באתר היכל התהילה של הטניס
מרגרט קורט, באתר אנציקלופדיה בריטניקה (באנגלית)


== הערות שוליים ==
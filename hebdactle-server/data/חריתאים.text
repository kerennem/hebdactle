חריתאים (שם מדעי: Characiformes) הם סדרה גדולה של דגים מקריני סנפיר החיים במים מתוקים שונים, בעיקר באזורים טרופיים באמריקה הדרומית והמרכזית ומעט מינים חיים גם באפריקה הטרופית. מינים רבים הם דגי נוי מוכרים מהאקווריום, אך זוהי גם סדרתו של הדג האימתני ביותר באמזונאס - הפיראנה ושל דגים טורפים נוספים. קיימים יותר מ-2,000 מינים בסדרה.
לחריתאים זנב גדול, גוף בעל קשקשים משולבים, עיניים גדולות יחסית ופיות גדולים ובהם שיניים גדולות, ורוב בני הסדרה הם טורפים. הגדולים בבני הסדרה הם דג טיגריס גולייתי (Hydrocynus goliath) ודוראדו צרפתי (Salminus franciscanus) שאורך שניהם יכול להגיע ל-1.3 מטר. הקטנים ביותר מגיעים רק ל-1.4 ס"מ והם משמשים טרף קל לדגים אחרים. כמו כן מגיע לגודל מרשים גם הטמבקוי ודוראדו זהוב מנהר האמזונאס.
המינים הקטנים כמו הטטרות הם דגים קלים לגידול באקווריום, עקב צבעיהם הבוהקים, עמידותם לתנאי האקווריום וסובלנותם לדגים אחרים.


== מיון החריתאים ==
ישנם 18 משפחות של חריתאים:

Acestrorhynchidae
אלסטיים (Alestidae)
Anostomidae
חריתיים (Characidae)
פיראניים (Serrasalmidae)
Chilodontidae
Citharinidae
Crenuchidae
Ctenoluciidae
Curimatidae
טטרות ערפדיות (Cynodontidae)
דיסטיצ'ודונטיים (Distichodontidae)
חריתאי זאב (Erythrinidae)
דגי עפיפון (Gasteropelecidae)
Hemiodontidae
זאבנים אפריקאים (Hepsetidae)
עפרורוניים (Lebiasinidae)
Parodontidae
פרוכילודונטיים (Prochilodontidae)
Triporthidae
Sorbinicharacidae - נכחדה
Salminopsidae - נכחדה


== קישורים חיצוניים ==

חריתאים, באתר ITIS (באנגלית)
חריתאים, באתר NCBI (באנגלית)
חריתאים, באתר Animal Diversity Web (באנגלית)
חריתאים, באתר האנציקלופדיה של החיים (באנגלית)
חריתאים, באתר GBIF (באנגלית)
חריתאים באתר animal-world
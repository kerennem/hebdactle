שגיאות פרמטריות בתבנית:חברה מסחרית שימוש בפרמטרים מיושנים [ אנשי מפתח ] מטרו גולדווין מאייר (באנגלית: Metro Goldwyn Mayer, בראשי תיבות: MGM) היא חברה אמריקאית להפקת סרטי קולנוע וטלוויזיה שנוסדה בשנת 1924 כתוצאה מאיחוד אולפני מטרו ואלפניהם של סמואל גולדווין ולואי ב. מאייר על ידי מרקוס לואו, בעל רשת בתי קולונוע לואו, שביקש להשתלט על כל שרשרת הייצור וההפצה של סרטים. החברה מוכרת לצופי הקולנוע בסמל האריה השואג המופיע בתחילת סרטיה.בשנות ה-30 וה-40 של המאה ה-20 הייתה MGM האולפן ההוליוודי הגדול ביותר. בשנות ה-50 היא איבדה את מעמדה וסבלה בין היתר מהחלטה רגולטורית שאילצה אותה להיפרד מרשת בתי הקולנוע שלה.
ב-1981 השתלטה MGM על חברת יונייטד ארטיסטס שעמדה על סף קריסה, לאחר שהסרט שערי החופש שהפיקה כשל. עלותו חסרת התקדים של הסרט, כ-40 מיליון דולר אמריקני (המקבילים ל-120 מיליון דולר של שנת 2006), מול כישלונו בקופות עם הכנסה של כ-3.5 מיליון דולר, הביאו מעבר לנזק הפיננסי, ליחסי ציבור גרועים ותאגיד האם של האולפנים, טרנסאמריקה קורפוריישן, יצא מעסקי הפקת הסרטים ומכר את האולפנים ל-MGM שלמעשה סגרו את האולפנים. מאוחר יותר החייתה MGM את יונייטד ארטיסטס כחברה בת.
בשנת 2005 עברה MGM לבעלות שותפות שבראשה עומדת סוני אמריקה וחברת קומקאסט.אולפני MGM מחזיקים ספרייה בת למעלה מ-4000 סרטים, אותם הם משדרים בערוץ טלוויזיה הנמצא בבעלות MGM ומופעל בכ-120 מדינות.
בדצמבר 2020, עקב מגפת הקורונה ועלייה בשירותי הסטרימינג, MGM העמידה את החברה שלה למכירה. במאי 2021 חברת אמזון רכשה את אולפני MGM תמורת 8.45 מיליארד דולר על מנת להביא את מגוון הסרטים והסדרות של החברה לשירות הסטרימינג פריים וידאו. ב-17 במרץ 2022 הרכישה הושלמה.


== מבחר סרטים וסדרות טלוויזיה שהפיקה חברת MGM ==

טום וג'רי
שיר אשיר בגשם
סרטי האחים מרקס (מאז 1935)
בן חור
בית גוצ'י
ג'יימס בונד
שיגעון בחלל
הקוסם מארץ עוץ
סטארגייט
סטארגייט SG-1
חלף עם הרוח
12 המושבעים
רוקי
משחק ילדים (סרט, 1988)
משפחת אדמס (סרט, 2019)
משחק ילדים (סרט, 2019)
הפנתר הוורוד


== קישורים חיצוניים ==

 אתר האינטרנט הרשמי של מטרו גולדווין מאייר (באנגלית) מטרו גולדווין מאייר, ברשת החברתית פייסבוק
 מטרו גולדווין מאייר, ברשת החברתית טוויטר
 מטרו גולדווין מאייר, ברשת החברתית אינסטגרם
 מטרו גולדווין מאייר, סרטונים בערוץ היוטיוב
מטרו גולדווין מאייר, באתר אנציקלופדיה בריטניקה (באנגלית)
אורי קליין, ‏MGM: האריה הקורס, עכבר העיר, 3 בנובמבר 2010
דור סער-מן, האריה ששאג: סיפורו של אולפן הסרטים ששינה את הקולנוע לנצח, בבלוג בית התפוצות, יוני 2018


== הערות שוליים ==
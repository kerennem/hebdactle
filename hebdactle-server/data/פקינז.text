פקינז הוא גזע כלבים שמקורו בסין.


== היסטוריה ==
הבודהיסטים בסין ראו באריה סמל לאומץ לב, אולם בארצם לא היו אריות. כאשר אחד מכלבי חצר המלך דמה לאריה, הם החלו ברבייה מכוונת על מנת ליצור את הגרסה הסינית של האריה - הפקינז. כלבי הפקינז יוחסו לשושלת המלוכה וקיבלו מעמד כבוד ברחוב הסיני. הפקינז נקרא על שם העיר פקין.


== תכונות ושימושים ==
הפקינזים משמשים כיום בעיקר כחיות שעשועים. הם עלולים לסבול מבעיות ראייה עקב מבנה עיניהם. בנוסף לכך, הם גם נוטים לסבול מבעיות גב (פריצת דיסק וכדומה), בעיות נשימה וסוכרת. ארוכי השיער מביניהם זקוקים להברשה שוטפת. לפקינזים נטייה להשמנה, והם מובחנים על ידי מגדליהם לפי משקל. פקינז שמשקלו קטן מ-6 ק"ג נקרא גם "סליו פקינז" (Sleeve Pekingese). פקינז במשקל זה נחשב ליקר ביותר.
הפקינז נחשב אמיץ ולא יהסס להתנפל על כלב הגדול ממנו בהרבה כדי להגן על הטריטוריה שלו. נאמן מאוד לבעליו ובדרך כלל לא חובב אנשים זרים.
אופיו של הפקינז הוא קל ונוח לגידול גם בדירה קטנה. על אף שרמת האילוף שלו אינה בין הגבוהות עדיין ניתן לגרום לו למלא פקודות בסיסיות.


== קישורים חיצוניים ==

פקינז, באתר אנציקלופדיה בריטניקה (באנגלית)
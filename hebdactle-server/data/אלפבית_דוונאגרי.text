אלפבית דֶּוַונַאגַּרִי (देवनागरी,‏ Devanāgarī) היא מערכת כתב מסוג אבוגידה המשמשת בהודו ובנפאל. מערכת כתב זו מכונה גם נַאגַּרִי (Nāgarī), על שם האלפבית שממנו הוא התפתח.
דוונאגרי נכתב משמאל לימין, ואין בו חלוקה לאותיות גדולות וקטנות. מאפיין של כתב זה הוא קו אופקי המחבר אותיות שונות בחלקן העליון. דוונאגרי הוא שיטת הכתב העיקרית של הינדית, מראטהית ונפאלית, והחל מהמאה ה-19 הוא החל להיות גם האלפבית הנפוץ של סנסקריט. כיום, נעשה שימוש בדוונאגרי גם בבוג'פורי, גוזארי, פאהארי (גארוואלי וקומאוני), קונקאני, מגאהי, מאיטהילית, מראווארי, ביהלית, נפאל בהאסה וסאנטלית, ולעיתים גם בסינדהי, שרפה וקשמירית. בעבר השתמשו בכתב זה גם בגוג'ראטית.
חלק מהשפות האלו נכתבות גם בכתב ערבי.


== קישורים חיצוניים ==

אלפבית דוונאגרי, באתר אנציקלופדיה בריטניקה (באנגלית)
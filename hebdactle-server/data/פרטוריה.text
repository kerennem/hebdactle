פּרֶטוֹריה (באנגלית: Pretoria) היא עיר בירתה הראשית של דרום אפריקה, מושב הנשיא והממשלה. העיר חולקת את תואר עיר הבירה עם שתי ערים נוספות במדינה: קייפטאון – הבירה התחיקתית (מושב הפרלמנט), ובלומפונטיין – הבירה המשפטית (מושב בית המשפט העליון). פרטוריה היא הבירה הביצועית (האדמיניסטרטיבית), ובה יושבות זרועות הממשלה השונות והשגרירויות הזרות, ולכן מקובל, לרוב, להתייחס אליה כבירתה הרשמית של המדינה.
פרטוריה יושבת בעמק מוקף הרים בפרובינציית חאוטנג, כ-50 ק"מ מצפון ליוהנסבורג. אוכלוסיית העיר 1.3 מיליון תושבים, ובשטחה המטרופוליני כ-2 מיליון תושבים.
העיר נוסדה בשנת 1855 על ידי מרטינוס פרטוריוס, מחלוצי המתיישבים הבורים בדרום אפריקה, אשר קרא לה על שם אביו, אנדריאס פרטוריוס – גיבור לאומי בורי. היא שימשה אז כבירת "הרפובליקה הדרום אפריקנית" – מדינה בורית מצומצמת שהוקמה אז בשטחי הרפובליקה הדרום-אפריקאית. בתום מלחמת הבורים השנייה (1902) נכבשו שטחי הבורים על ידי האימפריה הבריטית, וכמה שנים מאוחר יותר (1910) קיבלו 4 הפרובינציות של דרום אפריקה עצמאות תחת השם "איחוד דרום אפריקה" עם פרטוריה כבירה אדמיניסטרטיבית לכל הפרובינציות. תפקיד זה היא ממשיכה למלא עד היום.
פרטוריה ידועה גם כעיר הג'קרנדות, הידועים בשם העברי "סיגלון חד עלים". רחובותיה ושדרותיה של פרטוריה מעוטרים בעצי הג'קרנדה, הצובעים את כבישיה בצבעי סגול-כחול פסטליים.
בשנת 2005 הוחלט על שינוי שמו של מטרופולין פרטוריה ל"צוואנה", מילה שמשמעותה "כולנו שווים", כצעד של התרחקות ממשטר האפרטהייד. למרות השינוי, שאושר על ידי מועצת העיר בחודש מרץ אותה שנה, ממשיך הרובע המרכזי בעיר לשאת את השם הישן, כאשר המילה "צוואנה" מתייחסת לאזור המיושב המקיף רובע זה.


== היסטוריה ==


== פני העיר ==


=== גבעות פרטוריה ===


=== מרכז פרטוריה ===
 ערך מורחב – רחוב פול קרוגר


=== פאתי העיר ===


== תחבורה ==


== גאוגרפיה ואקלים ==


== דמוגרפיה ==

מספר התושבים בעיר נע בין 700,000 (בעיר עצמה) ל-2.95 מיליון (בפרוורים). השפות העיקריות המדוברות בפרטוריה הן ספדי, ססוטו, סטוואנה, שיטסונגה, איזיולו, אפריקאנס ואנגלית. בעיר פרטוריה יש את האוכלוסייה הלבנה הגדולה ביותר באפריקה שמדרום לסהרה.
מאז סוף האפרטהייד, בפרטוריה עצמה יש רוב לבן, עם מעמד ביניים שחור שהולך וגדל. עם זאת, בפרוורים של העיר יש רוב דומיננטי של שחורים. הקבוצה האתנית הלבנה הגדולה ביותר הם האפריקנרים והקבוצה האתנית השחורה הגדולה ביותר הם הסות'ים הצפוניים.


== חינוך ==
פרטוריה היא אחד ממרכזי ההשכלה הגבוהה החשובים בדרום אפריקה ונמצאים בה מספר מוסדות להשכלה גבוהה, בהם אוניברסיטת דרום אפריקה, האוניברסיטה הכי גדולה ביבשת כולה, אוניברסיטת פרטוריה ואוניברסיטת צוואנה לטכנולוגיה.


== ערים תאומות ==
ערים תאומות של פרטוריה:
ירדן עמאן, ירדן 
אזרבייג'ן באקו, אזרבייג'ן 
הרשות הפלסטינית בית לחם, הרשות הפלסטינית 
רומניה בוקרשט, רומניה 
הולנד דלפט, הולנד 
אינדונזיה ג'קרטה, אינדונזיה 
אוקראינה קייב, אוקראינה 
טאיוואן טאיפיי, טאיוואן 
איראן טהראן, איראן 
ארצות הברית וושינגטון די. סי., ארצות הברית


== אישים ידועים ==

סטפנוס סקומן (1810–1890), נשיא הרפובליקה הדרום-אפריקאית ה-2, התגורר בעיר
מרטינוס פרטוריוס (1819–1901), נשיא הרפובליקה הדרום-אפריקאית ה-1 ונשיא מדינת אורנג' החופשית ה-3, התגורר בעיר
פול קרוגר (1825–1904), נשיא הרפובליקה הדרום-אפריקאית ה-5, התגורר בעיר
פיט ג'וברט (1834–1900), מדינאי ומצביא של הרפובליקה הדרום-אפריקאית, התגורר בעיר
אנטון ואן וואוו (1862–1945), פסל יליד הולנד, התגורר בעיר
סטיבן מלוויל (1904–1977), המפקד הכללי של צבא דרום אפריקה, התגורר בעיר
אסקיה מפאהללה (1919–2008), פילוסוף וסופר, נולד בעיר
סמי מרקס (1843–1920), בעל הון ותעשיין יהודי יליד ליטא, התגורר בעיר
אז'ן מארה (1871–1936), משפטן, חוקר טבע, משורר וסופר, נולד בעיר
גליניס ג'ונס (נולדה ב-1923), שחקנית, זמרת, רקדנית ופסנתרנית, נולדה בעיר
נייג'ל גרין (1924–1972), שחקן אופי, נולד בעיר
מאגנוס מאלאן (1930–2011), שר ההגנה של דרום אפריקה בשנות ה-80, נולד בעיר
דניאל בקר (1932–2009), מתאגרף אולימפי, התגורר בעיר
אוסטין סטיבנס (נולד ב-1950), הרפטולוג, חוקר חיית בר וצלם טבע, נולד בעיר
ארנולד ווסלו (נולד ב-1962), שחקן קולנוע, נולד בעיר
סטיב הופמייר (נולד ב-1964), זמר, פזמונאי, שחקן ומנחה טלוויזיה, נולד בעיר
וסי מאהלאסלה (נולד ב-1965), זמר ומשורר בן סותו, נולד בעיר
אילון מאסק (נולד ב-1971), יזם, מהנדס ופילנתרופ, מייסד PayPal, טסלה מוטורס ו-SpaceX, נולד בעיר
וורן גולדשטיין (נולד ב-1971), הרב הראשי של דרום אפריקה מאז 2005, נולד בעיר
אוסקר פיסטוריוס (נולד ב-1986), אצן ואלוף פאראלימפי, "האיש המהיר ביותר ללא רגליים", נולד בעיר


== ראו גם ==
מטרופולין צוואנה
חאוטנג


== קישורים חיצוניים ==
  אתר האינטרנט הרשמי של רשות מטרופולין העיר צוואנה, עיריית פרטוריה
אתר התיירות של העיר
פרטוריה, באתר אנציקלופדיה בריטניקה (באנגלית)


== הערות שוליים ==
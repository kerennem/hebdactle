מחנאות, ובלועזית קֶמפִּינג (מאנגלית: camping), היא פעילות פנאי הכוללת יציאה אל הטבע ושהייה שם. הלינה נעשית בדרך כלל באוהלים, קרונות ניידים, או תחת כיפת השמיים. בדרך כלל מוגבלים האזורים בהם מותרת המחנאות, וזאת בשל הפגיעה בטבע אותה עלולה לגרום פעילות זו. המחנאות, כפעילות פנאי, החלה להתפתח בתחילת המאה ה-20. עם זאת, שהייה במחנות בטבע לצורכי תועלת, כדוגמת מחנות כרייה ומחנות ציד, הייתה קיימת כבר מתחילת ימי האנושות.


== סוגי מחנות ==
סגנונות המחנאות הם מרובים, והמשותף לכולם הוא שהייה בטבע. קיים מגוון רחב של סוגים, שנע בין מחנות "הישרדותיים", אליהם באים המשתתפים עם ציוד מועט ומסתייעים במשאבים אותם הם מוצאים בסביבתם, למחנות מאורגנים בהם לנים המשתתפים בבקתות מצוידות. סוג פופולרי של מחנות הם אלה המאורגנים בידי תנועות הנוער השונות. בדרך כלל, השהייה עצמה אינה עיקר הפעילות, אלא מלווה בעיסוקים נוספים, כגון טיולים רגליים בסביבת המחנה ובניה מחנאית.
בשנים האחרונות החלה להתפתח בעולם אופנת מחנאות חדשה של קמפינג יוקרתי המכונה גלמפינג (מאנגלית: glamorous camping). בישראל תחום זה עדיין נמצא בחיתוליו.


== ראו גם ==
קייטנה
מחנה קיץ


== קישורים חיצוניים ==
יעל צור, טיפים לקמפינג: כך תתכוננו לחופשה משפחתית, באתר ynet, 27 ביולי 2011
איל שפירא‏, בלי לצאת מהמזגן: אתרי הקמפינג הכי מפנקים בארץ, באתר וואלה!‏, 17 בספטמבר 2018
רשימת הציוד המלאה לקמפינג ולמחנאות, באתר GearAdvisor
מחנאות, באתר אנציקלופדיה בריטניקה (באנגלית)
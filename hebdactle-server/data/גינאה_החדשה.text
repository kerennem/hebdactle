גִינֵאָה החדשה הוא האי השני בגודלו בעולם, אחרי גרינלנד.


== גאוגרפיה ==
הריבונות בגינאה החדשה נחלקת בין אינדונזיה לבין פפואה גינאה החדשה. שטח האי 786,000 קמ"ר, כשטחה של טורקיה. מספר תושביו הוא כ-7.5 מיליון, בצפיפות נמוכה של כ-8 נפשות לקמ״ר.
האי שוכן באוקיינוס השקט, מצפון לאוסטרליה. עד לפני כ-7,000 שנים היה האי מחובר לאוסטרליה, אך הופרד ממנה כשמצר טורס (Torres) הוצף על ידי האוקיינוס בסוף עידן הקרח האחרון.
מבחינה פוליטית מחולק האי לשני חלקים כמעט שווים:

החלק המערבי שייך לאינדונזיה. בעבר נקרא איריאן ג'איה באינדונזית, אך ב-2002 הוסב שמו לפפואה, והוא מתחלק בין מחוזות פפואה ופפואה המערבית.
החלק המזרחי הוא מדינה עצמאית - פפואה גינאה החדשה.האי, המכונה לעיתים כולו "פפואה", שייך מבחינה גאוגרפית למלנזיה, האזור המערבי של איי האוקיינוס השקט.
האי, לעומת שכנתו אוסטרליה היבשה והשטוחה, ניחן בכמות משקעים רבה יותר ובפעילות געשית פעילה המשפיעה על המבנה הגאולוגי ובפרט קיום הרים. ההר הגבוה ביותר הוא פונצ'אק ג'איה, מתנשא לגובה של 4,884 מטרים.
מבחינת עולם החי יש דמיון רב לחי של אוסטרליה עם חיות כיס כוולבים, קיפודניים וקוסקוסיים ומספר עופות ייחודיים לשניהם כמו עדניים, סוכיים, נבליים וקזואריים.


== גלריה ==

		
		
		
		


== ראו גם ==
טבעת הקולה


== לקריאה נוספת ==
מל ווייט, היצורים המוזרים של הרי פוג'ה, נשיונל ג'יאוגרפיק, גיליון 145, יוני 2010


== קישורים חיצוניים ==

גינאה החדשה, באתר אנציקלופדיה בריטניקה (באנגלית)
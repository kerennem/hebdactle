קרפיונאים (שם מדעי: Cypriniformes) היא סדרה של דגי מים מתוקים נפוצים והיא כוללת 11-12 משפחות, 400 סוגים ו-4,250 מינים, רבים מהם דגי מאכל נפוצים וגם דגי נוי כמו דג הזהב או הקוי. 
המאפיין הבולט של דגים אלה הוא הקשקשים הגרמיים שיש על גופם. הם בעלי סנפיר גב ראשי וסנפירי גחון קטנים יותר. רובם טובים בשחייה אבל חיים בנהרות רדודים וחלקם חיים על קרקעית הנהר. לקרפיונים ישנם "זיפים" מחוץ לפיהם המאפשרים להם לחוש את הסביבה כמו שפמנונים שהם קרוביהם הרחוקים. דגים אלה באים בגדלים, צבעים ובצורות שונות.
דגים אלה חיים במים מתוקים בכל היבשות פרט לאוסטרליה ולדרום אמריקה. הם נפוצים ביותר בנהרות אסיה וחלקם חיים בבריכות גידול מלאכותיות, אותם מגדלים בשביל מזון או לנוי.
דג מוכר בסדרה זו הוא קרפיון מצוי ממנו עושים מאכלים שונים כמו הגעפילטע פיש.


== מיון ==
סדרה קרפיונאים (Cypriniformes)
משפחה בליטורידיים (Balitoridae)
משפחה Barbuccidae
משפחה Botiidae
משפחה קטוסטומיים (Catostomidae)
משפחה קוביטיים (Cobitidae)
משפחה קרפיוניים (Cyprinidae)
משפחה Ellopostomatidae
משפחה Gastromyzontidae
משפחה Gyrinocheilidae
משפחה בינוניים (Nemacheilidae)
משפחה Psilorhynchidae
משפחה Serpenticobitidae
משפחה Vaillantellidae


== קישורים חיצוניים ==

קרפיונאים, באתר ITIS (באנגלית)
קרפיונאים, באתר NCBI (באנגלית)
קרפיונאים, באתר Animal Diversity Web (באנגלית)
קרפיונאים, באתר האנציקלופדיה של החיים (באנגלית)
קרפיונאים, באתר GBIF (באנגלית)
מריו (ביפנית: マリオ; באנגלית: Mario), או בשמו המקורי ג'אמפ מן (ジャンプマン, Jump Man), הוא דמות בדיונית פופולרית בזיכיון משחקי הווידאו "מריו", אשר נמצא בבעלות חברת נינטנדו היפנית. דמותו של מריו נוצרה על ידי מעצב משחקי הווידאו היפני שיגרו מיאמוטו. בהיותו הקמע של חברת נינטנדו והגיבור הראשי בזיכיון משחקי הווידאו "מריו", מריו הופיע במעל ל-200 משחקי וידאו לאורך השנים.
מריו הוא שרברב איטלקי נמוך קומה, שמנמן ומשופם המתגורר בממלכה קסומה ובמסגרת הרפתקאותיו הוא צריך בדרך כלל להציל את הנסיכה פיץ' מהנבל באוזר. אחיו הצעיר והעוזר שלו הוא לואיג'י.
מאז 1992 דמותו של מריו מדובבת על ידי צ'ארלס מרטינה.


== יצירת הדמות ==

שיגרו מיאמוטו יצר במקור את דמותו של מריו כאשר הוא פיתח את המשחק דונקי קונג בניסיון לייצר משחק וידאו חדשני ופורץ דרך עבור חברת נינטנדו. במקור מיאמוטו קיווה ליצור משחק וידאו בו יוכל להשתמש בדמויותיהם של פופאי, בלוטו, ואוליב אוייל. אף על פי כן, באותה העת מיאמוטו לא הצליח לרכוש את הזכויות להשתמש בדמויות הללו במשחק הווידאו, ולכן יצר את המשחק דונקי קונג בו היה גיבור ראשי ללא שם, דמותו של דונקי קונג, ודמות נשית שכונתה בתחילה "ליידי". בשלבים המוקדמים של דונקי קונג, מריו לא היה מסוגל לקפוץ. עם זאת, בהמשך מיאמוטו הוסיף את היכולת לקפוץ.
בעוד שהגיבור היה ללא שם בגרסה היפנית המקורית של המשחק, בגרסה האנגלית של דונקי קונג דמות הגיבור הראשי נקרא "Jumpman" וכונה "מריו". בספרון שהתלווה אל המשחק. מיאמוטו קרא לדמות במקור "Mr. Video", והוא התכוון עוד באותה העת להשתמש בדמות זו בכל משחקי הווידאו אותם יפתח מאז ואילך. בעת שמיאמוטו עבד על הלוקליזציה של המשחק דונקי קונג עבור הקהל האמריקאי במהלך שנות ה-80, איש הנדל"ן האמריקני-היספני מריו סגל , אשר השכיר מחסן למחלקה של נינטנדו בארצות הברית, התעמת עם מנכ"ל המחלקה האמריקנית של חברת נינטנדו מינורו אראקאווה כאשר דרש ממנו שישלם את שכר הדירה. בעקבות ויכוח סוער, הצליחו לבסוף עובדי נינטנדו לשכנע את סגל ששכר הדירה ישולם ולאחר מכן הם החליטו לקרוא לדמות על שמו. מיאמוטו ציין בעבר שאם הוא היה קורא לדמות בשם "מר וידאו", במקום מריו, סביר להניח שהדמות לא הייתה זוכה להצלחה.
לטענת מיאמוטו, המקצוע המקורי של מריו התבסס על עיצוב המשחק - מאחר שהמשחק דונקי קונג התרחש באתר בנייה, מריו הפך בתחילה לנגר. כאשר הוא הופיע שוב ב-"האחים מריו", הוחלט שהוא יהיה שרברב במקום זאת משום שחלק גדול מהמשחקים בסדרה מתרחשים בביוב. לאחר שהפך לשרברב החליט מיאמוטו שמריו יהיה אמריקני ממוצא איטלקי שמגיע במקור מניו יורק.
בשל המגבלות הגרפיות של משחקי הארקייד באותה העת, מיאמוטו החליט שהדמות תלבש סרבל אדום וחולצה כחולה בשל הניגודיות החזקה של הצבעים הללו לצבעי הרקע במשחק. השימוש בכובע אפשר למיאמוטו להימנע מלהקפיד על הצגת פרטים קטנים כמו התספורת והגבות של הדמות, כמו גם להימנע מלהנפיש את שערו בעת שהדמות קופצת. על מנת להעניק לדמות הקטנה תכונות פנים אנושיות שיראו בבירור על אף שהגודל של הדמות המקורית הייתה 8 × 8 פיקסלים, החליט מיאמוטו לצייר למריו אף גדול ושפם, ובאופן זה הוא לא הזדקק לצייר לו פה והבעות פנים במשחק המקורי.
לאורך השנים, בעקבות העלייה בפופולריות של הדמות והיכולות החדשות של קונסולות המשחקים השונות, המראה של מריו הפך בהדרגה למורכב יותר - הוחלט שיש לו עיניים כחולות, כפפות לבנות, נעליים חומות, האות "M" על חזית הכובע, וכפתורים צהובים על הסרבל שלו. הצבעים של החולצה והסרבל שלו הוחלפו - מחולצה כחולה וסרבל אדום לחולצה אדומה עם סרבל כחול.


== מאפייני הדמות ==
מריו הוא שרברב אשר חי בממלכת הפטריות יחד עם אחיו הצעיר לואיג'י. בסדרת הטלוויזיה ובסרט ההוליוודי מריו ולואיג'י הם במקור מברוקלין שבניו יורק.
מריו לובש חולצה אדומה ארוכה ומעליה סרבל כחול עם כפתורים צהובים, נעליים חומות, כפפות לבנות, וכובע אדום עם האות "M". למריו יש עיניים כחולות, וכמו לואיג'י יש לו שיער ושפם בצבע חום כהה. בראיון מבשנת 2005 מיאמוטו ציין שמריו בן 25.


=== שם משפחה ===
נינטנדו לא חשפה בתחילה את שמו המלא של מריו. בראיון משנת 1989 צוין ששמו המלא איננו "מריו מריו", אם כי ניתן להסיק זאת משם המשחק "האחים מריו". בספטמבר 2015 הצהיר לבסוף היוצר של הדמות שיגרו מיאמוטו כי השם המלא של מריו הוא "מריו מריו".


=== מקצוע ותחביבים ===
לאורך מרבית משחקי הסדרה מריו הוא שרברב, אם כי במשחקי דונקי קונג המקוריים בהם מריו הופיע הוא היה נגר. למריו היו עוד כמה מקצועות לאורך המשחקים השונים בזיכיון - בסדרת משחקי הפאזל "ד"ר מריו" שיצא לראשונה לשווקים ב-1990 מריו מתואר כרופא, במשחק הגיים בוי "Mario's Picross" מריו הוא ארכאולוג, ובמשחק " Mario vs. Donkey Kong 2: March of the Minis" מריו הוא המנכ"ל של חברת צעצועים. מריו הוא גם ספורטאי במשחקי הספורט של הזיכיון. בנוסף לכך, מריו הוא גם נהג מכוניות קרטינג בסדרת משחקי המרוצים של הזיכיון.


=== יחסים בין אישיים ===
עוד מהמשחק הראשון בזיכיון התפקיד של מריו הוא תמיד להציל את הדמות הנשית במשחק. בעוד שבמשחק המקורי הוא היה צריך להציל את חברתו פאולין, פאולין הוחלפה במהרה בנסיכה פיץ' ב"האחים סופר מריו". מריו הציל את הנסיכה פיץ' פעמים רבות מאז במשחקים השונים בזיכיון. במשחק Super Princess Peach , הנסיכה פיץ' מצילה את מריו. מריו מציל גם את הנסיכה דייזי במשחק "Super Mario Land" .
לואיג'י הוא אחיו הצעיר של מריו, ומתלווה אל מריו במשחקים השונים.


== יכולות ==


=== כוחות ===

פטרייה - מגדילה את מריו. ב-"Mario Kart", זה נותן לו מהירות. מופיעה ברוב משחקי מריו
פטרייה ירוקה - נותנת נקודת חיים נוספת.
מגה- פטרייה - פטרייה בגודל ענק ההופכת את מריו לענק. מופיעה ב-".New Super Mario Bros".
מיני- פטרייה  - פטרייה זעירה המכווצת את מריו ומגבירה את מהירותו, ומאפשרת לו להיכנס לאזורים צרים במיוחד.
פטריית מדחף - מאפשרת למריו לעופף. מופיעה ב-"New Super Mario Bros. Wii" וב-"New Super Mario Bros. U".
פטריית דבורה - הופכת את מריו לדבורה ומאפשרת לו לעוף, להידבק לחלות דבש, ונותנת לו את היכולת ללכת על פרחים ועננים. מופיעה ב-"Super Mario Galaxy 1/2".
פטרייה רעילה - מבזבזת למריו את הכוח כמו אויב. מופיעה ב-"SUPER MARIO BROS 2: THE LOST LEVELS" וב-"SUPER MARIO MAKER 2".
פרח אש - מאפשר למריו לירות כדורי אש.
פרח זהוב - הופך את מריו לזהוב או את לואיג'י לכסוף. מאפשר להפוך אויבים ולבנים למטבעות בירייה אחת, מופיע ב-"New Super Mario Bros. 2".
פרח קפוא - נותן למריו לירות כדורי קרח. במשחק "Super Mario Galaxy" מאפשר למריו להקפיא מים ולבה.
חליפת צפרדע - משפרת את השחייה של מריו מתחת למים ומגבירה את גובה קפיצותיו. מופיעה ב-"Super Mario Bros. 3".
חליפת פינגווין - שילוב של חליפת הצפרדע ושל פרח הקרח. מאפשרת למריו לירות כדורי קרח ומשפרת את שחייתו במים.
פטריית אגוז - נותנת למריו יכולות של סנאי מעופף. מופיעה ב-"New Super Mario Bros. U" וב-"New Super Mario Bros. U Dluxe".
פטריית בו - מאפשרת למריו לעוף ולעבור דרך קירות.
פעמון-על (לשעבר פעמון החתול) - נותן למריו יכולות של חתול. מופיע ב-"Super Mario 3D World".
כוכב  - הופך את מריו לבלתי מנוצח לזמן מוגבל.
כוכב אדום - מאפשר למריו לעוף לזמן מוגבל. מזכיר את הכובע המכונף מהמשחק "Super Mario 64". מופיע ב-"Super Mario Galaxy".
חליפת דביבון - מאפשרת למריו לרחף ולסובב את זנבו על אויבים.
חליפת טנוקי - הופכת את מריו למריו טנוקי, היכול להפוך לפסל בלתי-פגיע לזמן מוגבל. מופיעה ב-"Super Mario Bros. 3".
דובדבן שכפול - משכפל את מריו. מופיע ב-"Super Mario 3D World".
נעל גומבה (פטרייה) - מאפשרת למריו ללכת על קוצים, לקפוץ גבוה ולקפוץ על אויבים שלא ניתנים לקפיצה.
חליפת פטישים - מאפשרת זריקת פטישים על אויבים וחיסול אויבים שלא ניתנים להריגה. מופיע ב-"Super Mario Bros. 3".
כנף P - פועלת בדיוק כמו העלה, אך מעניקה למריו תעופה בלתי מוגבלת עד שאויב ייפגע בו.
נוצת גלימה - פועלת בדיוק כמו העלה, רק שאפשר לעוף איתה הרבה יותר זמן. מופיעה ב-"Super Mario World", מופיעה שנית בגרסת ה-"Super Mario Advance" של "Super Mario Bros. 3".
בלון P - הופך את מריו לבלון וגורם לו לרחף לזמן מוגבל. מופיע ב-"Super Mario World". הוחלף בפרח הכוח ב-"Super Mario 64 DS", אשר נותן את הכוח של הבלון אם הדמות היא מריו.
גזר - עוזר למריו לנחות בצורה קלה יותר על האדמה, מופיע ב-"Super Mario Land 2: 6 Golden Coins".
שריון קופה ירוק - מאפשר זריקה שנתונה להקשות לאויבים האחרים ברגע שפוגעת בהם, מופיע בסדרת משחקי "Mario Kart".
שריון קופה אדום - מאפשר זריקה שפוגעת ישירות באויב ומפילה אותו, מופיע בסדרת משחקי "Mario Kart".
שריון קופה כחול - מאפשר למריו להיות בלתי פגיע כשהוא מתכופף, מאפשר למריו להחליק כשהוא רץ ולשחות מהר במים. מופיע ב-".New Super Mario bros". לאחר מכן הרעיון הגיע ל-"Super Mario 3D World", ואם השחקן רץ ובעודו מחזיק שריון קופה, הוא יוכל להיכנס אליו ולהחליק. ב-"Mario Kart", זה מאפשר לפגוע במקום הראשון.
קליפת בננה - מאפשרת את הפלת האויב הנוגע בה, מופיעה בסדרת משחקי "Mario Kart".
צמח טורף בעציץ (פרח פאקון בעציץ ביפן) - מסוגל לאכול אויבים, מופיע ב-"Super Mario 3D World", ב-"Mario Kart 8", וב-"Mario Kart 8 Deluxe".
מחליקיי גומבה - מאפשרים למריו להחליק על קרח בקלות. מופיע ב-"Super Mario 3D World" ומזכיר בעיצובו נעל גומבה.
פרח בומרנג - מאפשר למריו להשליך בומרנג החוזר בחזרה אליו, מופיע ב-"Super Mario 3D Land", ב-"Mario Kart 8" וב-"Mario Kart 8 Deluxe", יכולותיו התפתחו מהבומרנג הכחול שהופיע בגרסת "Super Mario Advance" של "Super Mario Bros. 3".
פעמון מזל - מאפשר למריו להפוך לחתול, נותן לו את אותן היכולות של הפעמון אבל גם את האפשרות להפוך לפסל כמו חליפת הטנוקי רק שהפסל הזה נותן למריו מטבעות. מופיע ב-"Super Mario 3D World". הפסל של פעמון המזל מזכיר את "Maneki Neko" (חתול המזל) מהתרבות היפנית.
פטריית חיים - מוסיפה למריו שלוש דרגות במד החיים. מופיעה ב-"Super Mario Galaxy 1\2".
פטריית קפיץ - מופיעה ב-"Super MarioGalaxy 1/2". הופכת את מריו למקפצה ומאפשרת לו לקפוץ גבוה מאוד.


== משחקי וידאו בהן השתתפה הדמות ==


== מדיות אחרות בהן השתתפה הדמות ==


=== בטלוויזיה ===


=== בסרטים ===


== קבלת הדמות ==

מריו נחשב לאחד מדמויות משחקי הווידאו הפופולריות ביותר ולאייקון תרבותי בתעשיית משחקי הווידאו. לאורך השנים נמכרו מעל ל-510 מיליון עותקים של משחקים מסדרת משחקי הווידאו של מריו-מה שהופך את זיכיון משחקי הווידאו של מריו לזיכיון משחקי הווידאו הנמכר ביותר בכל הזמנים.
בסקר שנערך בשנת 2008 על ידי "Oricon" מריו נבחר לדמות משחקי הווידאו הפופולרית ביותר ביפן. "CNET" כללו את מריו ברשימת "חמשת דמויות משחקי הווידאו המוצלחות ביותר".
בעקבות ההצלחה של המשחקים הופקו לאורך השנים תוכניות טלוויזיה, ספרי קומיקס, וסרט לייב-אקשן בהם מריו מככב כדמות הראשית. בנוסף, לאורך השנים מריו כיכב גם על סחורה נלווית כגון חולצות טריקו, מגזינים, פרסומות, בקבוקי שמפו, משחקי לוח, ועוד. בשנת 1986 נינטנדו הפיקו גם סרט אנימה באורך 60 דקות המבוסס על המשחק המקורי בסדרת האחים סופר מריו-הסרט הופץ רק ביפן ב-VHS.
בטקס סגירת אולימפיאדת הקיץ של 2016 נכלל מריו כחלק מקידום של אולימפיאדת הקיץ של 2020 שתיערך בטוקיו. בסרטון שהוקלט מראש, ראש ממשלת יפן שינזו אבה היה לבוש כמו מריו בעודו עומד על צינור ירוק גדול שהוצב באמצע האצטדיון.


== קישורים חיצוניים ==
  אתר האינטרנט הרשמי של מריו


== הערות שוליים ==
העשור הראשון של המאה העשרים החל ב־1 בינואר 1900 והסתיים ב־31 בדצמבר 1909.
ב-1905 מלחמת רוסיה–יפן פרצה בעקבות סכסוך בין רוסיה ליפן על השליטה בצפון מזרח האימפריה הסינית המתפוררת, ובעיקר על חבל מנצ'וריה וחצי האי קוריאה. תבוסתה של רוסיה במלחמה הכתה בהלם את העולם כולו. העובדה שמדינה לא מערבית הצליחה להביס בשדה הקרב מעצמה גדולה כרוסיה הפיחה רוח חיים בתנועות אנטי-קולוניאליות בעולם כולו. ברוסיה התחוללה בהמשך מהפכת 1905 אשר במסגרתה סוציאליסטים וליברלים ניסו ללא הצלחה להפיל את שלטון הצאר הרוסי. מהפכת 1905 תהווה בהמשך השראה למהפכת 1917 שתוביל להפלת שלטון הצאר הרוסי ולהקמת ברית המועצות הקומוניסטית.
בשנת 1902 הסתיימה מלחמת הבורים השנייה בניצחון אנגלי. בשנה זו מסתיימת גם מלחמת ארצות הברית–הפיליפינים בניצחון אמריקאי, בעוד ש-10% מאוכלוסיית הפיליפינים באותה העת נהרגה בעקבות המלחמה (רובם מרעב ומחלות).
בשנת 1905 המדען הגרמני אלברט איינשטיין מגבש את תורת היחסות אשר שינתה את תפיסת העולם האנושית בכל הנוגע למושגי היסוד של הפיזיקה: זמן, מרחב, מסה ואנרגיה.
הדור שנולד בעשור הראשון של המאה ה-20 (יחד עם ילידי העשור השני של המאה ה-20 וילדי המחצית השנייה של ילדי שנות ה-20) מכונה דור ה-GI.


== אירועים בולטים בעולם ==


=== מלחמות בינלאומיות ===

1909-1898: מלחמת אקרי - מלחמה בין ברזיל לבוליביה, בה מנצחת ברזיל. בעקבות התפתחות המלחמה כובשת ברזיל, בשנת 1903, את השטח שלימים יהיה מדינת אקרי בפדרציה הברזילאית.
1902-1899: מלחמת הבורים השנייה - מלחמה שנערכת בין האימפריה הבריטית לשתי רפובליקות עצמאיות של מתיישבים בורים באזור בו נמצאת כיום מדינת דרום אפריקה. הטריגר למלחמה הוא גילוים של מרבצי יהלומים רבים בטריטוריות של הבורים. הבריטים שחושקים ביהלומים נתקלים בסירוב לקבלת אשרות כריה וכתוצאה מכך יוצאים למלחמה נגד הבורים. המלחמה נמשכת שנים כאשר הבורים עוסקים בלוחמת גרילה, עד אשר לבסוף התקפות הנגד הנוקשות של הבריטים מאלצות את הבורים להיכנע ולהסכים להעביר את כל שטחי דרום אפריקה לשליטת האימפריה הבריטית.
1902-1899: מלחמת ארצות הברית–הפיליפינים - מלחמה שנערכת בין הרפובליקה הפיליפינית הראשונה וארצות הברית. המלחמה פורצת לאחר ההתנגדות העזה של הממשלה הפיליפינית לחוזה פריז, אשר בו מוחלט על העברת הפיליפינים מרשות ספרד לארצות הברית לאחר סיום מלחמת ארצות הברית-ספרד. המלחמה מסתיימת בניצחונה של ארצות הברית.
1905-1904: מלחמת רוסיה–יפן - ממצבת את האימפריה היפנית כמעצמה עולמית.
1907-1904: מתקפות צרפתיות על סיאם - הודו סין הצרפתית הסמוכה לסיאם מתרחבת על חשבונה לאחר מאבקים צבאיים ודיפלומטים.
מלחמות צרפת במערב אפריקה - האימפריה הצרפתית כובשת את שטחיהם את בני הטוארג.


=== הסכמים ומשברים בין-יבשתיים ===
1902: דוקטרינת דראגו - משבר חובות בין ונצואלה לנושותיה, לגרמניה, בריטניה ואיטליה, שמטילות על ונצואלה מצור ימי, גורר יזמה אמריקאית לדוקטרינה לפיה אין להפעיל כוח צבאי כדי לגבות חוב בינלאומי. הדוקטרינה לא מתקבלת בקלות, וגרסה מרוככת מעט שלה מתקבלת בבית הדין הבינלאומי בשנת 1907.
1904: ההסכמה הלבבית - נחתם בין הממלכה המאוחדת של בריטניה הגדולה ואירלנד והרפובליקה הצרפתית השלישית במטרה להסדיר מחלוקות קולוניאליסטיות באפריקה, באסיה ובאמריקה.
1906: אמנת ז'נבה השנייה - הסכם בינלאומי המרחיב את עקרונות אמנת ז'נבה הראשונה, הנוגעים בטיפול בפצועים, ומונחלים גם בנוגע ללוחמה ימית.
1907: אמנת האג - נחתם הסכם בינלאומי בהאג, הממשיך הסכם קודם מוועידות השלום של שנת 1899, ומנסה להסדיר תקנות של משפט בינלאומי בנושא פשעי מלחמה.


=== קולוניאליזם ואימפריאליזם ===
1900: טונגה - הופכת לשטח חסות בריטי.
1905-1900: אלג'יריה הצרפתית - הטריטוריה מתרחבת משמעותית כאשר האימפריה הצרפתית משתלטת על שטחי הסהרה שבלב היבשת. בין היתר משתלטים הצרפתים על שטחה של הסולטנות הוודאיית  וגורמים לנפילתה.
1901: רודזיה הבריטית - חברת הצ'רטר, חברת דרום אפריקה הבריטית, מרחיבה את שליטתה בדרום היבשת וכובשת את הרפובליקה הדרום-אפריקאית
1904-1901: מצרים הבריטית - האימפריה הבריטית מרחיבה את הטריטוריה שלה ומשתלטת על שטחים שנמצאים בחלקים מלוב וסודאן המודרניות.
1907-1904: הודו סין הצרפתית - מתרחבת על חשבון סיאם במהלך מאבקים בין השתיים.
1905: איי הודו המזרחיים ההולנדיים - מרחיבים את שליטתם בפועל אל האי העצמאי האחרון שנותר באינדונזיה שנכנסת כולה תחת כיבוש.
1906: ונואטו - האיים עוברים לשליטה משותפת של צרפת ובריטניה.
1909: מלאקה - הטריטוריה הבריטית שבמלאקה מתרחבת על חשבון סיאם לאחר ההסכם האנגלו-סיאמי של 1909 .
1909: הכיבוש האמריקני של ניקרגואה  - ארצות הברית משלטת על ניקרגואה לאחר שזו "פוגעת באינטרסים הלאומיים של ארצות הברית".


=== דה-קולוניזציה והשגת עצמאות ===
1 בינואר 1901: אוסטרליה - מקבלת עצמאות כדומיניון מין האימפריה הבריטית.
20 במאי 1902: קובה - זוכה לעצמאות מארצות הברית, אם כי תיקון פלאט משנת 1903 איפשר את המשך התערבות משמעותית של ארצות הברית בניהולה של קובה.
1903: פנמה - מקבלת לראשונה הכרה בעצמאותה מקולומביה, על רקע חפירת תעלת פנמה על ידי ארצות הברית.
7 ביוני 1905: נורווגיה - זוכה לעצמאותה משוודיה לאחר שבוטל האיחוד בין המדינות.
5 באוקטובר 1908: בולגריה - מכריזה על עצמאותה מהאימפריה העות'ומאנית.


=== תופעות בינלאומיות נוספות ===
זכות בחירה לנשים: אוסטרליה (1902), פינלנד (1906), נורווגיה (1907).


== סכסוכים פנימיים ותמורות פוליטיות ==


=== אירופה ===
1900: הקודקס האזרחי הגרמני - נכנס לתוקף קודקס החוקים פורץ הדרך, שישפיע רבות על השיטות המשפטיות ברחבי העולם במאה הקרובה ומעבר לה.
1901: התקופה האדוארדית - המלכה ויקטוריה הולכת לעולמה לאחר 63 שנות מלוכה בבריטניה. בנה אדוארד השביעי יורש אותה.
1906-1903: פוגרומים - ברוסיה מתחוללים בשנים אלו מספר אירועי פוגרום, בהם פרעות קישינב ופוגרומים של המאות השחורות, בעקבות תעמולה אנטישמית. בשנים אלו בוצעו מאות פוגרומים, נגבו חייהם של מאות יהודים, פצעו רבים אחרים וגרמו לנזקים אדירים לרכוש.
1904: ההסכמה הלבבית - שתיים מהמעצמות הגדולות בעולם, האימפריה הבריטית והצרפתית, מתקרבות זו לזו בהסכם שמציין את נקודת הפתיחה של מספר בריתות ביניהן, וזאת לאחר שנים רבות של מלחמות ומאבקים.
1904: תקרית שרטון דוגר  - ירי של הצי הרוסי על הצי הבריטי בגלל טעות בזיהוי, שכמעט גורם למלחמה בין האימפריות.
1905: מהפכת 1905 - ניסיון כושל של סוציאליסטים וליברלים להפיל את שלטון הצאר הרוסי, ניקולאי השני. בעקבות מהפכת 1905 מוקמת הדומה - פרלמנט רוסי שבו יושבים נציגי העם.
1905: החוק להפרדת דת ומדינה בצרפת  - נחקק על ידי הרפובליקה הצרפתית השלישית, ומבסס את הזהות החילונית של המדינה.
1907-1906: זכות בחירה לנשים - פינלנד הופכת למדינה הראשונה באירופה שמכירה בזכות הבחירה לנשים בשנת 1906, ולמדינה הראשונה בעולם בה נשים מכהנות בפרלמנט בשנת 1907.


=== אמריקה ===
1900: פסק הדין פאקט האבנה  - בית המשפט העליון של ארצות הברית מאמץ החלטה לפיה לכידת ספינות דיג בחופי הים כחלק מ"שלל מלחמה" נוגדת את החוק הבינלאומי. עמדה זו השפיעה בהמשך על עיצובו של המשפט הבינלאומי ככזה השואף לצמצם את נזקי מלחמות עבור חברות פרטיות.
1902-1899: מלחמת אלף הימים (1902-1899) - סיומה של מלחמת אזרחים בקולומביה בין גורמים ליברלים לשמרנים, במהלכה נהרגים בין 60,000 ל-130,000 איש, לצד נזק כבד לרכוש ולכלכלה המקומית. המלחמה מסתיימת בניצחון השמרנים.
1904: תיקון לדוקטרינת מונרו - מונהג על ידי תאודור רוזוולט, ומתיר לארצות הברית ליזום התערבות בפוליטיקה הפנימית של מדינות אמריקה המרכזית והאיים הקאריביים, במקרים מסוימים, כדי למנוע התערבות של מעצמות אירופאיות באמריקה.
1907: הסכם וסקז קובו-מרטינס  - הסכם בין ברזיל לקולומביה, שמעביר לרשות ברזיל שטח, שלימים יהפוך לחלק ממדינת האמזונאס בפדרציה הברזילאית.
1907: מדינות ארצות הברית – אוקלהומה היא המדינה ה-46 המצטרפת לארצות הברית.
1908: הקמת ה-FBI - מוקמת מחלקת החקירות הפדרלית, היכולה לפעול מטעם מחלקת המשפטים של ארצות הברית במדינות השונות של ארצות הברית לצורך חקירת פשעים פדרליים.
איגודי עובדים - הבשלתם של מספר תהליכים מקבילים מובילים להגברת המעורבות הפוליטית של איגודי העובדים בפוליטיקה הפנימית של ארצות הברית וקנדה, באמצעות התאגדויות חוץ-מפלגתיות ובריתות פוליטיות מתחלפות.


=== המזרח הרחוק ואוקיאניה ===
1900: מדיניות הדלת הפתוחה ומרד הבוקסרים - יזמה אמריקאית לפתיחת זכויות מסחר שוות בסין לכל המעצמות. המדיניות גורמת לצבירת תאוצה של מרד הבוקסרים, שפורץ כנגד המעורבות הפוליטית והכלכלית של מעצמות זרות בסין.
1901: עצמאות אוסטרליה - בתום תהליך שנמשך עשור שנים מתאחדות המושבות הבריטיות ביבשת אוסטרליה למדינה פדרלית אחת כדומיניון של האימפריה הבריטית. באותה השנה נחקק חוק מדיניות ההגירה של אוסטרליה שמגדיר את זהותה האירופית של המדינה ומערים קשיים על כניסתם של מהגרים מארצות לא אירופאיות.
1902-1901: מרד האיש הקדוש  - מרד רחב היקף במספר אזורים בהודו-סין הצרפתית. המרד מאחד קבוצות שונות כנגד הכובשים הקולוניאליסטים. הממשלים המקומיים מטעם צרפת מדכאים במהירות יחסית את המרד במרבית האזורים למעט אזור לאוס, שנותר אזור סכסוך למשך זמן רב.
1902: הברית האנגלו-יפנית - נחתם הסכם בין האימפריה הבריטית והאימפריה היפנית העולה במטרה לחזק את האינטרסים המקומיים של השתיים בנוגע לסין וקוריאה.
1905: הכיבוש היפני בקוריאה - קוריאה הופכת לשטח חסות (פרוטקטורט) של האימפריה היפנית.


=== המזרח התיכון ===
1901: ניסיון איחוד ערב הסעודית - ראשית מסעו של עבד אל-עזיז אבן סעוד לאיחוד חצי האי ערב. עד סוף העשור שולט אבן סעוד בשטח במרכז חצי האי.
1905: התקוממות לאומית בפרס - התקוממות נגד השאה. השאה לא מופל, אך ההתקוממות מביאה לכינון חוקה מוגבלת ב-1906.
1905: הרפובליקה של גוריה - התקוממות לאומית של גוריה כנגד האימפריה הרוסית, ששקועה בהתמודדות עם מהפכת 1905. האוטונומיה המורדת מחזיקה מעמד כשנה עד שהמרד מדוכא.
1908: הפיכת הטורקים הצעירים - מפלגה הטורקים הצעירים הלאומנית מבצעת הפיכה בטורקיה ומדיחה את הסולטאן עבדול חמיד השני. ההפיכה היא גם נקודת ציון לסיומה של סדרת מאבקים בין קבוצות אתניות שונות באזור הבלקן של האימפריה העות'מאנית.
1909: הקמפיין המלייני השני  - מאבקים מתמשכים בין כוחות ספרדים קולוניאליסטים לבין תרבויות ברבריות מקומיות במרוקו מגיעות לשיאן בעימות אלים סמוך לעיר מלייה.


=== אפריקה שמדרום לסהרה ===
1900: המלחמה הדרווישית  - מתחיל מאבק מזוין של התנועה הדרווישית  כנגד השלטון הבריטי בסומליה.
1900: הכנס הפאן-אפריקאי הראשון  - מנהיגים ילידים מאזורים שונים באפריקה נפגשים עם מנהיגים מוצא-אפריקאי בכנס ראשון לקידום אינטרסים משותפים אל מול המעצמות הקולוניאליסטיות.
1902-1901: מלחמת אנגליה-ארו  - במערב אפריקה הבריטית מתחזקת השפעתה של קונפדרציית ארו  שמטפחת מיתוס של "בלתי מנוצחת". קמפיין המלחמה של הבריטים מצליח לבלום את עיקר ההתנגדות ולמוטט את המיתוס.
1904: דו"ח קייסמנט  - דו"ח השגריר הבריטי, רוג'ר קייסמנט, שחושף את היחס האכזרי של המערכת הקולוניאליסטית לילידי קונגו.


== כלכלה ==
1900: זכויות עובדים - צרפת משדרגת את החוק לילדים ונשים במקצועות התעשייה, שמגביל ומסדיר את ההעסקתם של נשים וילדים, ואוגד יחד מספר תיקונים לחוק שנכתבו בעשורים הקודמים.
1909-1902: שביתה כללית - בעקבות צמיחתם של איגודי עובדים גדולים בסוף המאה ה-19, מתחילות להתאפשר, מעשית, שביתות רחבות היקף ולאורך העשור מתרחשות מספר שביתות כלליות. בשנת 1902 הן מתרחשות בבלגיה ושוודיה, בשנת 1904 באיטליה, ובשנים 1905 ו-1909 מתקיימות שביתות כלליות ברוסיה ושוודיה בהתאמה, שגורמות לרפורמות כלכליות (בין היתר למנשר אוקטובר), ונתפסות בציבור הרחב כאמצעי ליצור שינוי רחב היקף בכלכלה מבלי לנקוט באלימות.
1904: תעלת פנמה - בשנת 1902 ארצות הברית רוכשת מצרפת את תשתית בניית התעלה לאחר זניחת המיזם מהצד הצרפתי. בשנת 1904 מתחיל צוות אמריקאי את בנייתה של התעלה שתחבר בין האוקיינוסים מצידי אמריקה.
1905: הסדר חוב אמריקאי כפוי על הרפובליקה הדומיניקנית - לאחר בעיות חוב של הרפובליקה הדומיניקנית, שגוררת ניסיון התערבות של מעצמות אירופה במדינה, משתלטת ארצות הברית על המדינה - בהסכמתה - ומנהיגה במדינה משטר חירום כלכלי. במשטר זה 55% מהתשלומים שמתקבלים עבור סחורה דומיניקנית מוקצים לתשלום החוב החיצוני. לאחר שנתיים פוחת החוב החיצוני מ-40 מיליון דולר ל-17 מיליון דולר. ב-1907 מועברת השליטה הכוללת בתקבולי המכס הדומיניקני לידי ארצות הברית בתמורה להלוואה בת 20 מיליון דולר. ההלוואה משמשת לכיסוי מלוא החוב החיצוני, והופכת את ארצות הברית לנושה החיצונית היחידה של הרפובליקה.
1907: המשבר הפיננסי של שנת 1907  - משבר פיננסי שפורץ בארצות הברית, ובמהלכו שערי הבורסה צונחים בכ-50% לעומת השיא של שנת 1906. במהלך המשבר, שנמשך בערך 3 שבועות, נוהרים רבים אל הבנקים ומוסדות פיננסים נוספים, תופעה שמתגברת בעקבות פשיטת רגל של עסקים מקומיים שונים ביניהם גם מוסדות פיננסים.
חברות בולטות שהוקמו בעשור זה: קאדילק (1902), ביואיק (1903), הרלי-דייווידסון (1903), פורד (1903), רולקס (1905), רולס-רויס (1906), דייהטסו (1907), ג'נרל מוטורס (1908), דלאג  - חברת התעופה הראשונה בעולם (1909), סוזוקי מוטור (1909), אלפא רומיאו (1910).


== תנועות חברתיות ופוליטיות ==

זכויות נשים:
1904: ברית הנשים הבינלאומית - ארגון חוץ-ממשלתי בינלאומי הפועל לקידום זכויות האישה ברחבי העולם.
1908: יום ראשון של הנשים  - תהלוכת ענק בלונדון, למען זכויות נשים, בה השתתפו כחצי מיליון איש.
1904: ACVV  - ארגון הרווחה הראשון שמוקם באפריקה למען זכויותיהם של כהי העור.
1905: פועלי התעשייה של העולם - האיגוד המקצועי הבינלאומי מתחיל את פעילותו בארצות הברית, ונושא על דגלו צביון אנרכו-סינדיקליסטי, ומשנה אידאולוגית העוסקת בזירוז המהפכה הקומוניסטית, מאבק מעמדות, התנגדות לשמרנות ולגילדות, ועוד.
1907: תנועת הצופים - ניסיונו הצבאי של רוברט באדן-פאוול מביא לראשיתה של תנועה חברתית עולמית לפיתוח יכולות פיזיות, חברתיות ונפשיות בבני נוער.
1909: האיגוד הלאומי לקידום אנשים צבעוניים - ארגון בולט המקדם זכויות אדם אזרחיות אפרו-אמריקאים.
אנרכיזם - התנועה הבינלאומית, שמתחילה בעשור הקודם בתנופה אקטיביסטית אנרכיסטית, גורמת לסדרת מעשי רצח של מנהיגים פוליטיים במדינות רבות באירופה וארצות הברית. רצח נשיא ארצות הברית ויליאם מקינלי בשנת 1901 גורם לניסיונות לכונן שיתוף פעולה בינלאומי נגד התופעה, שהמדינות רואות בה "טרור".


== התנקשויות, חיסולים, וניסיונות התנקשות ==

ההתנקשויות, החיסולים, וניסיונות ההתנקשות הבולטים ביותר במהלך העשור (לא בהכרח רק רציחות פוליטיות):

29 ביולי 1900: אומברטו הראשון, מלך איטליה - נורה למוות בידי האנרכיסט האיטלקי גאֶטנו בְּרֶשִׁי.
6 במרץ 1901: וילהלם השני - ניסיון התנקשות כושל שמתבצע בגרמניה.
14 בספטמבר 1901: ויליאם מקינלי - נשיא ארצות הברית נורה ב-6 בספטמבר 1901 בתערוכה הפאן-אמריקאית שבבאפלו על ידי ליאון צ'ולגוש, אנרכיסט ממוצא פולני-אמריקני. מקינלי מת 8 ימים לאחר מכן ומוחלף בידי סגנו, תאודור רוזוולט.
11 ביוני 1903: אלכסנדר הראשון, מלך סרביה - נרצח בארמונו במהלך הפיכה צבאית.
16 ביוני 1904: ניקולאי בובריקוב - מושל פינלנד נרצח על ידי אויגן שאומן.
1 בפברואר 1908: רצח מלך פורטוגל ויורשו ב-1908 - בזמן נסיעתם של קרלוש, מלך פורטוגל ושני בניו בכיכר מרכזית בליסבון, נורו לעברם יריות מתוך הקהל שהצטופף בצדי הדרך. המלך מת מיד, בנו הבכור לואיש פיליפה, נסיך הכתר של פורטוגל נפצע אנושות ומת זמן קצר לאחר מכן ובנו השני נפצע בזרועו והוא שירש את כס המלכות, כמלך מנואל השני.
26 באוקטובר 1909: איטו הירובומי - מושל קוריאה, שכיהן ארבע פעמים בתפקיד ראש ממשלת יפן, נרצח על ידי הלאומן הקוריאני, אן ג'ונג-גון, בתחנת הרכבת של חרבין.


== אסונות ==


=== אסונות טבע ===

8 בספטמבר 1900: חזק פוגע ביישוב גלווסטון שבטקסס. באסון נהרגו בין 8,000 ל-12,000 בני אדם. זוהי סופת ההוריקן הקטלנית ביותר שתועדה בארצות הברית, מאז תחילת המדידודת בשנת 1850.
19 באפריל 1902: רעידת אדמה בעוצמה של 7.5 בסולם ריכטר מתרחשת בגואטמלה. באסון נהרגו 2,000 בני אדם.
6 במאי 1902: ספינת הנוסעים, אס. אס. קמורטה , אשר שטה בדרכה ממדראס שבהודו אל רנגון שבבורמה טובעת לאחר שנתקלת בציקלון בקרבת דלתא איראואדי. כל 655 הנוסעים ו-82 אנשי הצוות של הספינה נספים באסון.
8 במאי 1902: הר פלה שבמרטיניק מתפרץ, ומחריב את העיר סנט פייר. באסון נהרגים מעל 30,000 בני אדם.
31 בינואר 1906: רעידת אדמה חזקה באקוודור-קולומביה . חוזקה מוערך בכ-8.8, וכמות ההרוגים מוערכת בכ-1,000 נפשות.
7 באפריל 1906: הר הגעש וזוב מתפרץ ומחריב את נאפולי.
18 באפריל 1906: רעידת האדמה של סן פרנסיסקו - רעידת אדמה בעוצמה 7.8 בסולם ריכטר מתרחשת בבקע סן אנדראס אשר גורמת נזק רב במיוחד לעיר סן פרנסיסקו. באסון נהרגים מעל ל-3,000 בני אדם, כאשר בסביבות 225,000 עד 300,000 בני אדם נותרו ללא קורת גג, ונגרמים נזקים בסך 350 מיליון דולרים.
18 בספטמבר 1906: טייפון וצונאמי גורמים למותם של כ-10,000 בני אדם בהונג קונג.
1906: שתי סופות הוריקן מכות בשנה זו בחוף הדרומי ארצות הברית מפלורידה ועד מיסיסיפי, וגובות בסך הכל את חייהם של כ-300 בני אדם.
14 בינואר 1907: רעידת אדמה בקינגסטון שבג'מייקה גורמת למותם של מעל לאלף בני אדם.
30 ביוני 1908: בשעה 7:17 מתרחש אירוע טונגוסקה באגן נהר טונגוסקה הסלעי, בלב יער הטייגה בסיביר, אשר במסגרתו מושטח שטח מיוער בגודל 2,000 קילומטרים רבועים. בשל הריחוק ממקום יישוב, לא אבדו חיי אדם כתוצאה מהפגיעה. התאוריה היא שהאירוע נגרם כתוצאה מפגיעה של מטאורואיט גדול או שבר שביט בכדור הארץ.
28 בדצמבר 1908: רעידת האדמה במסינה  - רעידת אדמה בעוצמה 7.1 בסולם ריכטר וצונאמי הורסים את מסינה, סיציליה וקלבריה. באסון נהרגים מעל ל-150 אלף בני אדם.
1909: סופת הוריקן מכה באי השייך למדינת לואיזיאנה, וגובה את חייהם של כ-350 בני אדם. סופה נוספת באותה שנה מכה בטקסס וגובה את חייהם של כ-40 בני אדם.


=== אסונות מעשי ידי אדם ===

1 במאי 1900: אסון הכרייה בסקוטפילד  - פיצוץ שנגרם במכרה פחם ביוטה שבארצות הברית גורם למותם של 200 כורים.
30 ביוני 1900: השרפה ברציפים של הובוקן  - ספינות הנוסעים הגרמניות Saale, Main, Bremen ו - Kaiser William der Grosse, עולות באש בעת שהן עוגנות ברציפים של הובוקן, ניו ג'רזי שבארצות הברית. האש מתחילה על רציף, ומתפשטת אל המזחים, והמחסנים. באסון נהרגים 326 בני אדם.
3 ביוני 1903: אסון הכרייה בהאנה  - פיצוץ שנגרם במכרה פחם בויומינג שבארצות הברית גורם למותם של 169 כורים.
10 באוגוסט 1903: השרפה ברכבת המטרו של פריז  - שרפה שמתרחשת בקו 2 של רכבת המטרו גורמת למותם של 84 בני אדם.
30 בדצמבר 1903: השרפה בתיאטרון אירוקווי בשיקגו - שריפת התיאטרון הקטלנית ביותר בהיסטוריה של ארצות הברית. לפחות 602 בני אדם נהרגים כתוצאה מהשרפה, אך לא כל ההרוגים דווחו מכיוון שחלק מהגופות נלקחו ממקום האירוע.
7 בפברואר 1904: השרפה הגדולה בבולטימור - מחריבה מעל ל-1,500 מבנים ב-30 שעות.
15 ביוני 1904: השרפה באונייה גנרל סלוקום - השרפה מתרחשת בעת שהאונייה שייטה באיסט ריבר בעיר ניו יורק שבארצות הברית, והיא טבעה בעקבותיה. באירוע נספו למעלה מאלף מתוך 1,400 יושבי הספינה, חלקם בטביעה.
28 ביוני 1904: אס. אס. נורגה  - ספינת הנוסעים הדנית, אס. אס. נורגה, טובעת בעת שעושה דרכה מקופנהגן לניו יורק ומתנגשת בסלע. מעל ל-635 מהנוסעים ואנשי הצוות על סיפון הספינה מתו באסון, כולל 225 מהגרים נורווגים.
6 בדצמבר 1907: אסון הכרייה במונונגה  - האסון אשר מתואר כ"אסון הכרייה הגרוע ביותר בהיסטוריה האמריקאית" מתרחש כאשר בשעה 10:28 נוצר פיצוץ במכרה מס' 6 ובמכרה מס' 8 של חברת Fairmont Coal שגורם למותם של רוב הכורים במכרות. מעל 362 בני אדם מתים באסון. הסיבה הרשמית לפיצוץ לא נקבעה מעולם, אך החוקרים באותה התקופה מאמינים שניצוץ חשמלי או אחת ממנורות הלהבה של הכורים מציתות אבק פחם או גז מתאן.
13 בנובמבר 1909: אסון הכרייה בצ'רי  - שרפה שמתחוללת במכרה הפחם אשר בעיר צ'רי שבאילינוי גורמת למותם של 259 כורים.
19 בדצמבר 1909: אסון הכרייה בדאר  - פיצוץ שנגרם במכרה פחם בפנסילבניה כתוצאה ממנורות להבה שנושאים הכורים גורם למותם של 239 כורים.


=== בריאות ===
1923-1899: מגפת הכולרה השישית המתועדת - המגפה שהחלה בהודו מתפשטת במזרח התיכון וגובה קורבנות רבים. בניגוד להתפרצויות קודמות של כולרה, הפעם המגפה לא פוגעת קשות במערב אירופה, בזכות שדרוג ברפואה הציבורית שמנחילות מדינות המערב בסוף המאה ה-19, אך כן פוגעת קשות ברוסיה. כאשר אסירים רוסים הביאו את הנגיף לגרמניה, התפשטותו באוכלוסייה נבלמה עקב הקפדתה של גרמניה לחסן את חייליה מפני הנגיף. שנת 1900 היא השנה הקטלנית ביותר שתועדה בהודו מבחינת קורבנות כולרה, עם למעלה מ-800,000 הרוגים. בהמשך העשור תועדו בהודו עוד למעלה מ-2 מיליון קורבנות מהמגפה.


== טבע ואיכות סביבה ==
בעשור זה נכחדים 2 מינים של הזאב המצוי: זאב ההונשו היפני (1905), והזאב הפלורידני השחור  מפלורידה (1908).


== מדע וטכנולוגיה ==


=== טכנולוגיה ===
1900: צפלין - מתבצעת טיסת הבכורה.
1900: התערוכה העולמית של פריז - בה מוצגים לראשונה לציבור רחב של 50 מיליון מבקרים המצאות טכנולוגיות כמו סרטים קצרים בני כדקה הכוללים קול ותמונה, הדרגנוע, מנוע דיזל מופעל בשמן צמחי (ביו דיזל), הטלסקופ שובר-אור הגדול בעולם, כרכרה בעלת מנוע בעירה פנימית ועוד. לרגל התערוכה שודרגה גם העיר פריז במבנים שהמחישו את שיא קדמת הטכנולוגיה כמו תחנות הרכבת גאר דה ליון וגאר ד'אורסה (כיום מוזיאון ד'אורסה), גשר אלכסנדר השלישי ועוד.
1902: גורד שחקים - בניין הום אינשורנס בעיר שיקגו הוא הבניין הראשון בעולם שנבנה בעזרת מסגרת פלדה ששימשה כשלד.
17 בדצמבר 1903: הטיסה הראשונה - האחים רייט מבצעים את טיסת הניסוי הראשונה שלהם בקיטי הוק, צפון קרוליינה.
1904: מנוע 2 הפעימות - אלפרד סקוט רושם פטנט על מנוע הרכב שפיתח. המנוע יוצא לשוק ב-1908.
1905: ניתוח להשתלת קרנית - מתבצע בהצלחה לראשונה על בני אדם, אך לוקה בחסר בעקבות מחסור בהבנה רפואית משלימה בנוגע לחיטוי, הרדמה ועוד.
2 בינואר 1906: מיזוג האוויר - המהנדס והממציא האמריקאי ויליס קרייר רושם פטנט על מערכת מיזוג האוויר המודרנית.
1908: פורד מודל T - התחלת הייצור המאסיבי של מודל המכונית, שמצליח בזכות מחירו שנועד להיות כ"מחיר שמתאים לכל פועל".
1909: טוסטר חשמלי - מיוצר בגרסתו המוקדמת ביותר.
התפתחות מנוע הדיזל: בעשור זה נחנכות האוניות הראשונות בעלות מנוע דיזל (1903), הצוללת הראשונה עם מנוע זה (1904). בשנת 1908 מפותחת משאבת דלק המאפשרת הזרקה של כמות מדויקת של דלק.
		
		


=== מדע ===

1900: סוג דם - קרל לנדשטיינר מפתח את השיטה המודרנית לסיווג הדם, הישג עליו זוכה לנדשטיינר בפרס נובל לפיזיולוגיה או לרפואה בשנת 1930.
1900: תרכובת גריניאר - מתפרסמת התגלית לה חשיבות עליונה בסינתזה כימית. על תגלית זו זוכה ויקטור גריניאר בפרס נובל לכימיה.
1900: חוקי התורשה של מנדל - נמצאים כתביו של גרגור מנדל בנושא גנטיקה, כ-15 שנים לאחר מותו ולאחר שלא הוערכו נכון בימי חייו ונשכחו. מאז שנחקרו מחדש בשנת 1900 נחשב גרגור מנדל כ"אבי הגנטיקה", והם נחשבים לאבן הדרך הראשונה בהיסטוריה של הגנטיקה.
1900: 23 הבעיות של הילברט - בעיות בולטות במתמטיקה מנוסחות ומוצגות על ידי דויד הילברט.
1901: פרס נובל - מוענק לראשונה על פי צוואתו של אלפרד נובל.
1905: שנת הפלאות -
17 במרץ 1905: האפקט הפוטואלקטרי - אלברט איינשטיין מסביר לראשונה על האפקט במאמר "על נקודת מבט היוריסטית בייצור והעברה של אור". על מאמר זה קיבל איינשטיין פרס נובל לפיזיקה בשנת 1921.
11 במאי 1905: תנועה בראונית - אלברט איינשטיין מגיש את עבודת הדוקטורט שלו "על התנועה הנדרשת מהתורה הקינטית המולקולרית של החום ושל חלקיקים קטנים השוהים על פניו של נוזל במנוחה", בה הוא מסביר את התנועה של גזים וחלקיקי אבק הצפים בתוך נוזל.
30 ביוני 1905: תורת היחסות הפרטית - נחשפת במאמרו של אלברט איינשטיין, "על האלקטרודינמיקה של גופים נעים".
27 בספטמבר 1906: E=mc² - אלברט איינשטיין מפרסם את המאמר "האם האינרציה של גוף תלויה בתכולת האנרגיה שלו?", בו הוא מבסס את השקילות שבין מסה לאנרגיה כמסקנה של תורת היחסות הפרטית, וקובע בכך, למעשה, שחוק שימור המסה וחוק שימור האנרגיה הם שני פנים של אותו מטבע (אנרגיה שווה למכפלת המסה במהירות האור בריבוע).
1905: החוק השלישי של התרמודינמיקה מנוסח על ידי ולטר נרנסט.
1906: החברה הפסיכואנליטית הבין לאומית  - זיגמונד פרויד, אלפרד אדלר, קארל גוסטב יונג ואחרים מקימים את הארגון הבינלאומי הראשון שעוסק בפסיכואנליזה.
1907: תרומת דם - מתבצעת לראשונה על ידי ראובן אוטנברג.
1909: תהליך הבר-בוש - מומצא על ידי פריץ הבר וקרל בוש. תהליך זה מאפשר יצירת אמוניה, המשמשת לדשנים לחקלאות, מהחנקן שבאוויר, ובזכות המצאה זו יכולת ייצור המזון של האנושות גדלה משמעותית.
אבחון רפואי - בעשור זה בוצעו מספר פריצות דרך בנושא, בראשן פיתוחו של אוגוסט פון וסרמן לזיהוי עגבת (1906), ופיתוחו של צ'ארלס מנטו לזיהוי שחפת (1908).
הרפואה בגרמניה - בעשור זה נחשבת גרמניה לחוד החנית של הקדמה הרפואית, כאשר רופאים ממדינות רבות מבקרים בה כדי ללמוד את גישתם פורצת הדרך של הגרמנים, שלוותה גם במספר פריצות דרך בתחום הרפואה.


== תרבות פופולרית ==


=== קולנוע ===

1902: מדע בדיוני - סרט המדע הבדיוני הראשון "מסע אל הירח" מוקרן בבכורה בפריז.
כוכבי פופ - מרי פיקפורד הופכת בעשור זה לכוכבת-העל ההוליוודית הראשונה.


=== אופנה ===
 ערך מורחב – אופנה במדינות המערב בעשור הראשון של המאה ה-20עשור זה הוא נקודת מפנה אופנתית, בין שלב בו אידיאל היופי בחברה המערבית הוא גוף מלא, לבין השלב בו אידיאל היופי הוא גוף רזה.


=== אומנות ===
1907-1905: פוביזם - תקופת שיאו של הזרם שצייריו סטו במכוון ובמודגש מהמציאות האובייקטיבית והעדיפו את ההבעה האישית והסובייקטיבית.
קוביזם - באמצע העשור עולה הזרם בו אינו מוצג האובייקט מנקודת מבט אחת, אלא מפורק לגורמיו ומוצג מנקודות מבט שונות באופן סימולטני. נקודת ציון אפשרית לתחילתו של הזרם האומנותי, היא ציורו של פבלו פיקאסו, העלמות מאביניון, עליו עובד פיקאסו בשנים 1907-1906.
פוטוריזם - בסוף העשור נוצרת תנועת האמנות הטכנולוגית.
אסכולת פריז - נוצרת בהדרגה עם הגירה מתמשכת של אומנים בולטים לפריז.


=== ספרות ===

ספרים בולטים שרואים אור לראשונה בעשור זה: הקוסם מארץ עוץ (1900), האסופית (1908), הרוח בערבי הנחל (1908).
קומיקס - תחילתה של סוגת ההרפתקאות בקומיקס, שמשפיעה בהדרגה על סגנונם של קומיקסים רבים בפרט, ושל יצירות נוספות בכלל, דוגמת ספרים, סרטים ויצירות נוספות שנוצרו בהשראת יצירות קומיקס קודמות.


=== מוזיקה ===
ג'אקומו פוצ'יני - המלחין האיטלקי סוחף את עולם האופרה עם יצירותיו טוסקה (1900), ומאדאם באטרפליי (1904), שנחשבות גם למעלה מ-100 שנה לאחר מכן לנכסי צאן ברזל של תחום האופרה.


=== ספורט ===
1904: פיפ"א - נוסד הארגון הבינלאומי לכדורגל. בשלב זה מכיל הארגון רק מדינות מאירופה.
1908: ספורט נשים - באולימפיאדת לונדון לראשונה מתקיימת השתתפות משמעותית של נשים.
1901: תרבות הגוף - אויגן זנדו , אייקון פיתוח הגוף המודרני הראשון, עורך את תחרות פיתוח הגוף הראשונה ומקדם את המיינסטרים את הענף המסחרי שעוסק בפיתוח הגוף - דוגמת חדרי כושר, מוצרי תזונה ומכשירי כושר ביתיים.


=== אדריכלות ===
גשר ויליאמסבורג - הגשר מושלם בניו יורק בשנת 1903 והופך באותה עת לגשר התלוי הארוך ביותר בעולם.
מגדלי שעון - עבדול חמיד השני, סולטן האימפריה העות'מאנית, מבצע מיזם לרגל 25 שנים לשלטונו ובונה למעלה מ-100 מגדלי שעון ברחבי האימפריה.


=== שונות ===
דוב צעצוע - הופכים לצעצוע פופולרי במיוחד לאחר תקרית בה נשיא ארצות הברית, טדי רוזוולט, חס על חייו של דוב. הצעצועים מקבלים את הכינוי "דוב טדי" וזוכים לפופולריות רבה.


== אישים בולטים ==


=== מנהיגי עולם בולטים ===

ארצות הברית נשיא ארצות הברית - תאודור רוזוולט
רוסיה קיסר האימפריה הרוסית - ניקולאי השני
גרמניה קיסר גרמניה - וילהלם השני
אוסטריה קיסר אוסטרו-הונגריה - פרנץ יוזף הראשון
		
		
		
		
		


=== מדענים ===

האחים רייט - הראשונים לבצע טיסה בכלי טיס הכבד מהאוויר. האחים היו הראשונים שהצליחו לבנות מטוס שמיש, בעל מנוע ויכולת בקרה, כמו כן הם תרמו רבות להבנת האמצעים הדרושים למטוס ולהתפתחות הטכנולוגיה הנוגעת בתעופה.
אלברט איינשטיין -


=== סופרים ===
ליימן פרנק באום - מחבר ספר הילדים הקוסם מארץ עוץ (1900)
לוסי מוד מונטגומרי - מחברת ספרי הילדים האסופית (1908) ואן מאבונלי (1909)
גסטון לרו - מחבר רומן האימה הגותי הבלשי פנטום האופרה (1909)
סלמה לגרלף - מחברת ספר הילדים מסע הפלאים של נילס הולגרסון (1906)
ארתור קונאן דויל - מחבר הרומן הבלשי כלבם של בני בסקרוויל (1902)
מארק טוויין


=== מוזיקאים ===
ג'אקומו פוצ'יני -


=== אמנים משפיעים ===


=== ספורטאים ===


=== אחרים ===
זיגמונד פרויד


== אירועים משמעותיים בתנועה הציונית ==
26 בדצמבר 1901 - התקיים הקונגרס הציוני החמישי בבזל שבשווייץ.
29 בדצמבר 1901 – נוסדה הקרן הקיימת לישראל, במטרה לרכוש קרקעות בארץ ישראל ולהכשירן להתיישבות.
1902 - תיאודור הרצל מפרסם את ספרו "אלטנוילנד" בו הוא מציג את חזונו בנוגע למדינה היהודית העתידה לקום בארץ ישראל.
1903 - נוסדת ברוסיה תנועת צעירי ציון.
21 באוגוסט 1904 – הוועידה העולמית הראשונה של תנועת המזרחי מתכנסת בברטיסלאבה.
1905 - נוסדה בפתח תקווה מפלגת הפועל הצעיר.
11 באפריל 1909 – מתקיימת הגרלת המגרשים באחוזת בית, מאורע שנחשב כיום ההולדת של תל אביב.
12 באפריל 1909 – כנס היסוד של ארגון השומר.

		


== קישורים חיצוניים ==


== הערות שוליים ==
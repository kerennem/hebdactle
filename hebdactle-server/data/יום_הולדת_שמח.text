יום הולדת שמח או יום הולדת הידד או שיר יום ההולדת (באנגלית: Happy Birthday to You) הוא שיר שנהוג לשיר בעת חגיגת יום הולדת, ובעיקר בעת הבאת עוגת יום ההולדת. ספר השיאים של גינס קובע כי השיר הוא השיר הפופולרי ביותר בשפה האנגלית. השיר נכתב במקורו באנגלית ותורגם לשפות רבות כאשר הלחן נותר זהה.
לחן השיר נכתב על ידי האחיות האמריקאיות פאטי ומילדרד היל בשנת 1893. האחיות, שעבדו כמורות בבית ספר בלואיוויל שבמדינת קנטקי כתבו את השיר כשיר בוקר לילדי בית הספר ושמו היה "בוקר טוב לכולם" ("Good Morning to All").
חברת וורנר מיוזיק גרופ טענה שהיא מחזיקה בזכויות יוצרים על השיר החל משנת 1935 (הגנה שתפוג, לטענת החברה, רק בשנת 2030 בארצות הברית). המשפטן רוברט בראונס טען, לעומת זאת, שזכויות היוצרים של היצירה כבר פקעו. השיר מובא באופן תדיר כדוגמה בדיונים בנושא זכויות יוצרים, ועקב הטענות לזכויות יוצרים, ביצירות אמנות כגון סרטים והצגות בהן כחלק מהעלילה יש חגיגת יום הולדת נמנעים לעיתים המחברים מלהשתמש בשיר. בספטמבר 2015 קבע בית משפט פדרלי בארצות הברית כי אין לחברה זכויות על השיר, וכי הוא ברשות הציבור.אחד הביצועים הנודעים של השיר הוא של מרילין מונרו ששרה אותו לנשיא ארצות הברית ג'ון קנדי ב-1962 ("Happy Birthday, Mr. President").


== מילות השיר ==
מילות השיר המקוריות באנגלית (עם השם ג'ון כדוגמה):

תרגום לעברית:


=== נוסח עברי ===
בתקליט "שירי ילדים" של חנה אהרוני, משנת 1957, מופיע הנוסח הבא של השיר:

הנוסח הנפוץ היום הוא פחות מליצי ויותר פשוט, והוא הנוסח הבא:


== קישורים חיצוניים ==

 מידע על היצירה "יום הולדת שמח" באתר מיוזיק בריינז
מילות השיר "יום הולדת עליז" והאזנה לו, באתר זמרשת
גלן פליישמן, כמה עולה לשיר "יום הולדת שמח", באתר כלכליסט, 27 באוגוסט 2015
השיר "יום הולדת שמח" - שייך לציבור, באתר ynet, 23 בספטמבר 2015
אפשר לחגוג בחינם: השיר Happy Birthday הופך לנחלת הכלל, באתר כלכליסט, 28 ביוני 2016
 דורון פישלר, היום יום הולדת, באתר כאן – תאגיד השידור הישראלי, 27 במרץ 2018, פרק בפודקאסט "המובן מאליו" הסוקר את ההיסטוריה של השיר


== הערות שוליים ==
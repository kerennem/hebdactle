מִמסר או מגען הוא התקן המכיל מפסק וסליל. כאשר זורם זרם בסליל, הסליל יוצר שדה מגנטי, הגורם לתנועה המועברת למפסק, והמפסק עובר ממצב למצב בהתאם לסוג הממסר. בין חיבורי הסליל לחיבורי המפסק מתקיימת הפרדה גלוונית.


== סוגי ממסרים על פי חיבור ==
NO - כאשר אין מתח על סליל הפיקוד מצבו פתוח (Normally Open)
NC - כאשר אין מתח על סליל הפיקוד מצבו סגור (Normally Closed)
ממסר מסוג XPXT - ביטוי המתאר את מספר הערוצים ואת מספר אפשרויות החיבור של כל ערוץ, לדוגמה SPST - ערוץ אחד בו אפשרות חיבור אחת, DPDT - בו שני ערוצים, וכל אחד מחובר ללא מתח ליציאה א' ותחת מתח ליציאה ב'. כמו כן קיימים 3PDT וכו'.
ממסר צעד - ממסר שכל הופעת מתח על סליל הפיקוד הופכת את מצבו.


== סוגי ממסרים על פי הפעלה ==
מופעל זרם.
"ננעל" (סליל בודד) -  ממסר כזה אינו דורש מעבר זרם קבוע, אלא מעבר זרם לזמן קצר הופך את מצבו עד למעבר זרם בכיוון ההפוך.
"ננעל" (שני סלילים).
ממסר "עלה" (reed) - בו הרכיב המושפע מהשדה המגנטי הוא המוליך עצמו, והוא דק מאוד (בדומה לעלה של הקלרינט או המפוחית) - ולכן זרם ההפעלה הדרוש הוא קטן ביותר. מובן שממסר זה גם עשוי למתג זרמים קטנים ביותר, ושימושו העיקרי הוא בבידוד שהוא מספק בין מעגל זרם הפיקוד למעגל זרם היציאה.


== ראו גם ==
ממסר מצב מוצק (Solid State Relay) - הוא למעשה מבודד אופטי, לרוב בעל יציאת TRIAC או FET דו כיווני, והשימוש במושג ממסר נובע רק מהדמיון בתפקוד.


== לקריאה נוספת ==


== קישורים חיצוניים ==

מבנה ותמונות ממסר
ממסר, באתר אנציקלופדיה בריטניקה (באנגלית)
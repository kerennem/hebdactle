מוֹנוֹרֵייל או רכבת חד-מסילתית (באנגלית: Monorail) היא רכבת עירונית הנעה על גבי קורה הנתמכת על ידי עמודים תומכים.


== הגדרת המונורייל ==
המונורייל נוסע על קורות בטון או פלדה בפישוק כשהאחיזה נעשית באמצעות צמיגים. הקורות מסוגלות לתת רמת גמישות מסוימת להתפתלויות והתעקלויות - הן מסוגלות ליצור עקומה ברדיוס של 45 עד 60 מטר. הקורות עליהן נוסעת המונורייל נתמכות על ידי עמודים בגובה של בין 6.5 ל-12 מטר מעל הקרקע. בסיאטל, הקורות מרובעות בעובי של 1.219 מטר והן מונחות במרחק של כ-24 מטר האחת מהשנייה, כאשר ישנם זוג קורות עבור רכבות המגיעות בכיוונים מנוגדים. יש אף המרחיבים את ההגדרה לכל מסילה עילית על עמודים וכוללים אף רכבות הנתלות בגבן (בדומה לרכבל) על גבי מסילה עילית המונפת על עמודים ולא רק לרכבות הרוכבות על מסילת המונורייל.


=== יתרונות ===
המונורייל העירוני יכול להגיע למהירות של עד כ-80 קמ"ש.
המונורייל נוסע במפלס שונה מכלי רכב הנמצאים בכבישים ולכן לא יכול להיווצר מצב של תאונה.
המונורייל כרוך סביב הקורות באמצעות הגלגלים ולכן לא סביר מצב שבו המונורייל תרד מהפסים.
המונורייל מונע על ידי מערכת חשמלית בלתי מזהמת.
למונורייל צמיגי גומי ולכן הוא שקט יותר מרכבת.
תפעול המונורייל הוא אוטונומי, ללא נהג.


=== חסרונות ===
המונורייל דורש מסלול משלו.
המסוט, מתקן המטה כיוון רכבות ממסלול למסלול, תמיד ישאיר מסלול אחד תלוי בין שמים לארץ. מונורייל הנע על מסלול זה בטעות יכול לרדת מהפסים ואף ליפול מספר מטרים לקרקע.
במרבית המדינות אין תקנים מיוחדים עבור העמודים התומכים ולכן נוטים לייצר עמודים אלו על פי שיטות הקניין.
נוסעים אינם יכולים לצאת מהמונורייל בשעת חירום עקב גובהו הרב.
עלות התקנתו ותפעלו של המונורייל גבוהה מזו של רכבת קלה.


== בישראל ==
בישראל אין מערכת רכבות מונורייל אף שהוצע לשלב מונורייל במסלול קצר בין פרויקט שער העיר ו"מתחם האלף" הנמצאים בראשון לציון.
בפברואר 2016 הצהירה עיריית ראשון לציון כי תקדם מערכת הסעה מתוצרת חברת Sky Cube מדרום קוריאה הכוללת קרוניות קטנות המונעות בחשמל (דגמי הקרוניות מאפשרים בין ארבעה נוסעים בישיבה לכ-20 נוסעים בישיבה ובעמידה) הנעות במהירות של עד 50 קמ"ש מעל מסילה עילית שגובהה כ-5 מטרים בדומה למסילות המונורייל במסלול שאורכו יהיה בין 3–5 ק"מ בין תחנת הרכבת ראשון לציון – משה דיין ומבני "שער העיר" המתוכננים לצידה אל "מתחם האלף" הסמוך. על פי המשוער יימשך זמן הקפת מסלול של כ-5 ק"מ בקרוניות כ-10 דקות ומערך הקרוניות המרבי יוכל לשנע עד כ-6,000 נוסעים בשעה. יש לציין כי גם קווי הרכבת הקלה המתוכננים לעבור בראשון לציון, נועדו גם הם לעבור בקרבת המתחמים הללו.


== מקומות שבהם קיים מונורייל ==
שגיאות פרמטריות בתבנית:להשלים פרמטרי חובה  [ נושא ] חסרים 
דיסניוורלד
יפן טוקיו
ברזיל סאו פאולו
ארצות הברית לאס וגאס
מלזיה קואלה לומפור
הרפובליקה העממית של סין שאנגחאי
ארצות הברית סיאטל
הודו מומבאי
דרום קוריאה דאיגו
רוסיה מוסקבה
גרמניה וופרטל
מקסיקו מקסיקו סיטי (Aerotrén - בנמל התעופה)
גרמניה דיסלדורף (Sky Train - בנמל התעופה)
ג׳קרטה (בבניה)
ניגריה פורט הרקורט (בתכנון)
ערב הסעודית ריאד (בתכנון)


== קישורים חיצוניים ==
מונורייל, באתר אנציקלופדיה בריטניקה (באנגלית)
איך נוסע המונורייל?, באתר אאוריקה!


== הערות שוליים ==
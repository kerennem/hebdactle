הממתק (נגזר ממתוק) הוא מאכל השייך לתחום המגדנאות.
בין המאכלים המוגדרים כממתקים: שוקולד, סוכריות, מרציפן, רחת לוקום, גומי לעיסה, צמר גפן מתוק ועוד. ככלל, ממתק הוא מאכל מתוק הנאכל כחטיף או כקינוח. שף-קונדיטור המתמחה בייצור ממתקים בעבודת יד נקרא בעברית "אמן ממתקים" (מצרפתית Confiseur).


== חיי מדף ==
חיי מדף של ממתק עשויים לנוע בין שבועיים לשנה. אם הממתק אינו מוחזק בתנאים מתאימים (מקום קר ויבש) חיי המדף שלו יכולים להתקצר משמעותית.


== ממתקים ותזונה ==
ממתקים רבים הם עתירי שומן רווי וסוכר לבן ונחשבים תזונתית כ"קלוריות ריקות" ולא בריאים. ישנם גם ממתקים המכילים תחליפי סוכר כגון אספרטם או סטיביה.


== ממתקים מבוססי ג'לטין ==
ממתקים על בסיס ג'לטין או אגר נפוצים בעיקר ביפן. ישנם ממתקים, כמו מרמלדה, מרשמלו, סוכרייה, סקיטלס המכילים ג'לטין המופק מעור ומעצמות בעלי חיים; בהלכה היהודית קיימים דינים הנוגעים לג'לטין, אך לא מוזכר איסור באוכלו. עם זאת, יש המקפידים לא לאכול אותו, מכיוון שיש חשש שהוא מיוצר מעצמות של בעלי חיים לא כשרים או שמתו ללא שחיטה כשרה. ג'לטין מדגים כשרים מותר לפי כל הדעות. קיימים תחליפים צמחוניים לג'לטין.


== ראו גם ==
חטיף


== קישורים חיצוניים ==
אליען לזובסקי, חלביצה, סרט מלחמה, באתר ynet
רונית ורד, עכבר העיר אונליין, ממתקים של פעם, באתר הארץ
רונית ורד, זמן סוכר כתבה באתר מבשלים
רונית ורד, הפקולטה למדעי הסוכר: ממתקים בעבודת יד, באתר הארץ
שלומית דיליאון ונאוה רוזנפלד, עד לא ידע? כך תתמודדו נכון עם כמויות הממתקים של פורים, באתר האינטרנט של מעריב, 18 במרץ 2019
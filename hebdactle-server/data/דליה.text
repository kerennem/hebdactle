דליה (שם מדעי: Dahlia) היא פרח רב שנתי בעל פקעות השייכת למשפחת המורכבים. מקורה במקסיקו, שם היא מוגדרת פרח לאומי.
שניים מ-30 המינים של הדליה הובאו לאירופה במאה ה-18. היו אלה הדליה הרבגונית והדליה האדומה שטופחו וגודלו בידי הבוטנאי השוודי אנדריאס דאהל, ועל שמו קרוי הצמח.
חרף מוצאה האמריקני, שפע הזנים של הדליה (כ-20,000 זנים) הוא תולדת מאמציהם של גננים אירופאים. הדליה מקובלת כיום כפרח קיץ הגדל בכל הארצות שאקלימן ממוזג.
בתפרחת של הדליה המקסיקנית המקורית יש מרכז צהוב ושוליים אדומים, אבל בזנים השונים אפשר למצוא כיום מכלול גוונים של אדום, צהוב וארגמן. הם שונים מאוד זה מזה בצורת הפרח ובגודלו, אך על פי רוב ניתן ללמוד משמותיהם על מראיתם. קיימים זנים שקוטר הקרקפת של פרחיהם מגיע ל-20 ס"מ. המין העיקרי, הדליה המנוצה, הוא בן כלאיים ונבדל משאר המינים בכך שהוא פוליפלואידי, כלומר מספר הכרומוזומים שלו כפול ממספר הכרומוזומים הבסיסי של שאר המינים.
ריבוין של הדליות השונות נעשה באמצעות פקעות. פקעות אלו מכילות כמויות ניכרות של חומר דמוי עמילן הקרוי אינולין. לאחר גמר הפריחה יש להוציא את הפקעות בזהירות מן הקרקע ולשמרן במקום יבש, עד למועד השתילה באביב הבא.
זנים מודרניים פופולריים כוללים:

		
		
		
		
		
		
		
		
		
		
		
		
		


== קישורים חיצוניים ==

דליה, באתר אנציקלופדיה בריטניקה (באנגלית)דליה, באתר ITIS (באנגלית)
דליה, באתר NCBI (באנגלית)
דליה, באתר GBIF (באנגלית)
דליה, באתר IPNI (באנגלית)
שימור חיות בר הוא שימור , הגנה, או שיקום של חיות בר ובתי הגידול שלהם, ובמיוחד של מינים שנמצאים בסכנת הכחדה, שעלולים להיכחד ללא מעורבות אנושית. כל בעלי החיים שאינם מבויתים, גם אם גודלו או נולדו בשבי, נחשבים לחיות בר. בעולם ישנם חיות בר ייחודיות ונדירות רבות. עם זאת, בעקבות הגידול המאסיבי של האוכלוסייה האנושית, עם השנים נוצר צורך גובר לשימוש באזורי טבע לא מיושבים כאזורי מגורים וחקלאות. בעקבות כך פוחתים אזורי הטבע בהם יכולות לחיות חיות בר.
במדינות רבות הוקמו לאורך השנים סוכנויות ממשלתיות, ארגונים לא-ממשלתיים, ומלכ"רים שונים אשר פועלים להגן על חיות הבר.


== האיומים החמורים ביותר לחיות הבר ==
את האיומים החמורים ביותר לחיות הבר ניתן לסווג כדלהלן:

שינויי אקלים - התחממות כדור הארץ תורמת לכך שמזג האוויר במקומות רבים בעולם חם יותר, לכך שישנם גשמים עזים יותר והצפות גדולות יותר, להיווצרות של הוריקנים חזקים יותר, ובצורות קשים יותר. שינויי האקלים גורמים משפיעים גם על חיות הבר וסביבתם הטבעית. משום שסוגים רבים של צמחים ובעלי חיים ניזונים מצמחים מסוימים באזורים הטבעיים בהם הם נמצאים, שינויי האקלים עלולים לגרום לאובדן של מינים שונים של חיות בר. צמחים וחיות בר אשר רגישים לשינויים בלחות ייפגעו כתוצאה משינוי מהותיים ברמות הלחות. תופעות טבע כמו שיטפונות, רעידות אדמה, ושרפות יער משפיעים גם הם על חיות הבר.
אובדן בתי הגידול של חיות הבר - מדי שנה הולכים ופוחתים אזורי הגידול של חיות בר ברחבי העולם.
כריתת יערות - לאורך השנים נוצר צורך גובר לשימוש באזורי טבע לא מיושבים כאזורי מגורים וחקלאות וכתוצאה מכך בני אדם רבים פולשים לבתי גידול של חיות בר. כתוצאה מכך לחיות בר רבות יש פחות אזורים טבעיים לשהות בהם ופחות מקורות מזון על מנת לשרוד.
גידול אוכלוסיית העולם - הגידול המהותי של האוכלוסייה האנושית מובילים להרס סביבתי ולזיהום הסביבה, אשר תרמו באופן משמעותי להכחדה ההמונית המתמשכת של צורות חיים אחרות בכדור הארץ. קצב ההכחדה הנוכחי מהיר יותר פי 100 עד פי 1000 מהקצב הממוצע של הכחדות מינים על פני סולם הזמן האבולוציוני של כדור הארץ.
זיהום - מזהמים שונים משפיעים על הסביבה הטבעית כאשר לא מגוון רחב של אורגניזמים שואפים אותם. חומרי הדברה וכימיקלים רעילים נמצאים כיום בשימוש נרחב, וגורמים פעמים רבות להרעלה של צמחים, חרקים, מכרסמים וחיות אחרות שנפגעות כתוצאה מאכילתם.
ציד בלתי חוקי - אחד מהאיומים הכי גדולים לחיות בר. יחד עם זאת, ניהול כושל של מחלקת היער ושומרי יער מעורר בעיה זו.


== הסכמים בינלאומיים ==

ישנם עשרות הסכמים בין-לאומיים המתייחסים בדרך זו או אחרת לשימור חיות בר. אחת מהאמנות הבינלאומיות המפורסמות ביותר היא אמנת ברן  משנת 1979. אמנה בולטת נוספת היא אמנת וושינגטון (CITES) משנת 1975 אשר מעניק הגנה בדרגות שונות ליותר מ-33,000 מינים של בעלי חיים וצמחים.


== ראו גם ==
הקרן העולמית לשימור חיות הבר (WWF) - ארגון חוץ-ממשלתי בינלאומי הפועל לקידום המאבק להגנה על הסביבה, ובעיקר על חיות בר ובית גידולן. זהו ארגון שימור חיות הבר העצמאי הגדול בעולם עם מעל ל-5 מיליון חברים ברחבי העולם אשר פעילים במעל ל-90 מדינות, ופועלים לשימור של למעלה מ-1,300 אתרים ברחבי העולם. כ-60% ממקורות המימון של הארגון מגיעים מתרומות מאנשים פרטיים.
למען חיות הבר


== קישורים חיצוניים ==
ריצה היא צורת התנועה המהירה ביותר של בעלי רגליים. ההבדל בין ריצה להליכה הוא שבריצה יש נקודת זמן בה אף רגל אינה נוגעת בקרקע, בעוד שבהליכה נוגעת לפחות רגל אחת בקרקע בכל רגע נתון. הבדל נוסף הוא שבריצה שורפים יותר קלוריות מבכל הליכה.


== ריצה כספורט ==

ספורט הריצה הוא ענף מרכזי באתלטיקה. ריצה תחרותית התקיימה כבר בעת העתיקה, ביוון העתיקה, במצרים העתיקה ובאזורים נוספים.
מהירות הריצה של האדם משתנה בין ריצה איטית (ג'וגינג) לריצה מהירה (ספרינט). רצים מעטים הצליחו לרוץ ריצת 100 מטר בפחות מ-10 שניות, כלומר לרוץ במהירות העולה על 10 מטרים לשנייה (או 36 קמ"ש). היכולת להתמיד בריצה מהירה פוחתת ככל שהמרחק אותו יש לרוץ גדל, והשיא בריצת מרתון לגברים הוא מהירות של 5.67 מטרים לשנייה (20.4 קמ"ש). מהירות הריצה היא נגזרת של פרמטרים עיקריים כמבנה הגוף והשרירים, סיבולת לב ריאה ואימון גופני.
לשם המחשה, אדם בוגר שאינו ספורטיבי במיוחד ירוץ מאה מטרים בכ16–20 שניות.


== ריצה יחפה ==
 ערך מורחב – ריצה יחפהריצה יחפה, היא פעולת ריצה עם כפות רגליים יחפות. ריצה זו פחות נפוצה מהריצה הקלאסית עם נעלי ספורט, אולם יש הרואים בריצה כזו טבעית יותר ובריאה יותר עבור האדם, על אף שהנחה זו איננה נמצאת בקונצנזוס מדעי.


== ריצת בעלי חיים ==

ריצה היא אחת מדרכי התנועה של בעלי חיים ביבשה. בעל החיים היבשתי המהיר ביותר הוא הברדלס, המסוגל להגיע למהירות של 110 ק"מ לשעה, אם כי לזמן קצר בלבד שאחריו הוא חייב לנוח במשך זמן ממושך על מנת להוריד את חום גופו.


== השפעות של ריצה ==
ריצה היא ספורט זמין וניתן לבצע אותה בכל מקום שנמצאים ובכל זמן. ריצה מיועדת לכל אחד שאין לו בעיות רפואיות מיוחדות ואף מומלצת לכל אחד. לריצה יש מיני השפעות מגוונות בין אם הן פיזיות או נפשיות. 
הריצה מפעילה קבוצת שרירי גוף שונים וחשובים בצורה משמעותית ואף היא מייצבת את מפרק האגן. לעומת פעילויות ספורטיביות אחרות, ריצה היא בעלת השפעה גבוהה יותר על שרירי הגוף מכיוון שבדרך כלל היא נפעלת בעצימות גבוהה יותר ולא מתאפיינת בהפסקות. בנוסף, בזמן ריצה המספר הקלוריות שנשרפות גבוהות (בממוצע 40%) וההשפעה על המבנה הגופני וסיבולת לב ריאה גבוהה גם כן.לריצה יש תועלת גדולה גם בפן הנפשי, מחקרים הצביעו על כך שריצה תורמת למצב הרוח ומפחיתה וגם משפרת את החרדה והערכה העצמית. נוסף על כך, ניתן לראות שכאשר רצים נמנעו מלרוץ בגלל מחלה או פציעה, אז מצוקתם הפסיכולוגית גדלה ואף גם הדיכאון וההפרעה במצב הרוח. כמו כן, גם ההערכה העצמית והדימוי גוף יורדים.


== פציעות ריצה ==
רוב האנשים העוסקים בריצה נפצעים כתוצאה ממנה במהלך חייהם, פציעות אלו הן דבר שכיח שנובע מאימונים אינטנסיביים. אצל חלק מהמתאמנים הריצה עלולה להסב נזק למפרקים שנושאי משקל גוף. פציעות אלו קורות מעומס תת מרביים ברקמות תקינות כלומר, השימוש בגוף מתבצע באופן לא נכון.


====== פציעות ריצה נפוצות ======
שברי מאמץ - פציעה זו בדרך כלל קורית בעצמות כף הרגל ועצם השוק, הכאב הוא במקום השבר שמתגבר בזמן פעילות ועומס על איזור זה. על מנת לטפל בפציעה זו, צריך לנוח ולהימנע מריצה עד למעבר הכאב.דלקות גידים - דלקות גידים הם דבר אופייני בכל גידי הגף התחתון שמאובחן בכאב מקומי וכמו כן בתנועה. על מנת לטפל בפציעה זו, צריך לקרר את איזור הפציעה, לעשות מתיחות ולתת מנוחה.   
Shin splint - זהו כאב בעצם השוק, הכאב מתבטא באזור קדמי או האחורי של השוק. נגרם בעקבות חזרה מאומצת על תהליך הריצה. דומה לכאב של שברי מאמץ והכאב עצמו עולה בתחילת הריצה בדרך כלל. על מנת לטפל בפציעה זו, צריך מנוחה וקירור באיזור הפגוע וחזרה הדרגתית לאימונים.


== קישורים חיצוניים ==
 רן לוי, להתיש את הקודו: על ריצה למרחקים ארוכים, באתר "עושים היסטוריה" (שידור של הפודקאסט וטקסט מלא שלו)
אתר עם מידע רב על ריצה וקבוצות ריצה
שי גרינברג, ריצה למרחקים ארוכים: האם גופנו בנוי לכך?, באתר ynet, 8 בדצמבר 2015 
יניב גורדנה וצוות איימקס | אחת ולתמיד: האם ריצה בריאה עבורנו? | באתר ynet, יוני 2014
אתר מגזין ריצה עם כתבות רבות בנושא
ליאת סנדק | המיתוסים לגבי ריצה ושברם | איך להתחיל לרוץ? | באתר הארץ, מאי 2021
אביטל הירש | 10 פציעות שכל רץ צריך להיזהר מהן | באתר SHVOONG, יוני 2015


== הערות שוליים ==
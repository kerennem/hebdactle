השפות האוסטרונזיות הן משפחת שפות שמדוברות בעיקר באזורי אוקיאניה ודרום-מזרח אסיה. המשפחה כוללת לפחות 1,268 שפות והן כחמישית מכלל השפות הידועות בעולם. מספר השפות במשפחה הוא הגדול ביותר בכל משפחות השפות. מספר דוברי השפות האוסטרונזיות מוערך ב-300 מיליון. רוב הדוברים הם תושבי דרום-מזרח אסיה וחלקם תושבי מזרח אפריקה ואוקיאניה. 
השפות הגדולות במשפחה כולן מהענף המלאי-פולינזי. כמעט שליש מדוברי השפות האוסטרונזיות דוברים ג'אווה, והיא השפה האוסטרונזית הנפוצה ביותר – היא מדוברת בפי כ-80 מיליון איש, בעיקר באי ג'אווה שבאינדונזיה. גם השפה המלגשית, המדוברת במדגסקר, שפת הסֶבּוּאַנוֹ, המדוברת בפיליפינים, מלאית, המדוברת במלזיה, אינדונזית, אילוקאנו וטאגאלוג (השפה הנפוצה ביותר בפיליפינים) הן שפות אוסטרונזיות נפוצות; כל אחת מהן מדוברת בפי יותר מ-10 מיליון איש. 
בניגוד להן, לרוב השפות האוסטרונזיות יש מאות דוברים בלבד. רוב השפות במשפחה זו מדוברות בפפואה גינאה החדשה, בפיליפינים ובאיי האוקיינוס השקט. עם זאת, כמעט כל ענפי המשפחה האוסטרונזית מיוצגים באי טאיוואן.
השפות האוסטרונזיות הנפוצות במשפחה האוסטרונזית הן:

ג'אווה (מעל 80,000,000 דוברים)
בניומאסאן (מעל 10,000,000 דוברים)
שפות מלאיות (מעל 50,000,000 דוברים כשפת אם, מעל 150,000,000 דוברים כשפה שנייה)
אינדונזית (מעל 35,000,000 דוברים שפה זו כשפת אם)
מלאית (כ-18,000,000 דוברים)
טאגאלוג (כ-22,000,000 דוברים שפה זו כשפת אם)
סונדנזית (מעל 20,000,000 דוברים שפה זו כשפת אם)
סבואנו (כ-18,000,000 דוברים שפה זו כשפת אם)
מלגשית (כ-10,000,000 דוברים)
אילוקאנו (כ-7,000,000 דוברים שפה זו כשפת אם)
פיג'יאנית (כ-337,000 דוברים)
סמואית (כ-200,000 דוברים)
מאורית (כ-160,000 דוברים)
איפוגאו (כ-130,000 דוברים)
טונגאית (כ-108,000 דוברים)
הוואית (כ-25,000 דוברים)
גילברטית (כ-100,000 דוברים)
מרשלית (כ-55,000 דוברים)
רוקאי (כ-10,000 דוברים)
מנגאבה-מבולה
פאיוון
בנטיק


== מיון שפות המשפחה ==
ישנה בעיה גדולה בחלוקת השפות האוסטרונזיות לקבוצות מכיוון שבמשפחת שפות זו יש שפות רבות הדומות זו לזו וכן ישנם ניבים רבים לכל שפה ושפה. נהוג לחלק את השפות לקבוצות לפי מיקומן הגאוגרפי, כאשר מרבית השפות נמצאות בקבוצות האינדונזיות והפיליפיניות. מגוון השפות הגדול ביותר בענף הוא בענפים הפורמוזיים והמגוון המועט ביותר הוא בשפות הפסיפיות.


== ראו גם ==
העמים האוסטרונזים


== קישורים חיצוניים ==
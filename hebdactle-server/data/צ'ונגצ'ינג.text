צ'וֹנְגצִ'ינְג (בסינית מפושטת: 重庆; בסינית מסורתית: 重慶; בפין-יין: Chóngqìng; מילולית: "חגיגה כפולה"; להאזנה (מידע • עזרה)) היא מחוז עירוני בדרום-מערב הרפובליקה העממית של סין. המחוז העירוני גובל במחוזות סצ'ואן, שאאנשי, חוביי, חונאן וגוויג'ואו. עם שטח של 82,403 קילומטר רבוע, עשויה צ'ונגצ'ינג להיחשב כעירייה הגדולה ביותר בשטחה בעולם, אך נתון זה מטעה כיוון ששטחה המחולק ל-38 נפות, כולל בתוכו אזורים כפריים רבים ורק חלקו עירוני. ע"פ מפקד האוכלוסין משנת 2020 מספר התושבים הכולל במחוז העירוני היה כ-32.054 מיליון תושבים, מתוכם כ-25.379 מיליון בשטח האורבני.
העיר מהווה מרכז תעשייתי חשוב בדרום-מערב סין. לנהר יאנגצה העובר במחוז, ולסכר שלושת הערוצים שנבנה בו, חלק חשוב בהתפתחות התעשייה בעיר. הסכר תרם לאספקת חשמל סדירה וזולה וכן להסדרת תנועת אוניות מטען בחלק זה של הנהר, המאפשרת סחר בינלאומי דרך ים סין המזרחי. יש לעיר כלכלה מגוונת עם תעשיות מרכזיות בתחום המזון המעובד, ייצור הרכב, כימיקלים, טקסטיל, מכונות ואלקטרוניקה. זהו גם האזור הגדול ביותר לייצור אופנועים בסין.בשלבי בנייה המתקדמים נמצא מרכז הסחר העולמי צ'ונגצ'ינג הצפוי להגיע לגובה של 468 מ'.
בעבר הייתה צ'ונגצ'ינג חלק ממחוז סצ'ואן, אך ב-1997 קיבלה העיר מעמד של מחוז עירוני, תחת ניהול ישיר של הממשל המרכזי, בדומה לבייג'ינג, שאנגחאי, וטיינג'ין. במהלך מלחמת סין-יפן השנייה מ-1937 עד 1945, היא הותקפה בכבדות על ידי חיל האוויר היפני.
בשנים 2007-2012 בו שילאי היה ראש העיר. במרץ 2012 הוא הואשם בשחיתות ולאחר המשפט נידון למאסר עולם.


== ערים תאומות ==
צרפת טולוז, אוקסיטניה, צרפת (מ־1982)
ארצות הברית סיאטל, וושינגטון, ארצות הברית (מ־1983)
קנדה טורונטו, אונטריו, קנדה (מ־1986)
יפן הירושימה, הירושימה, יפן (מ־1986)
אנגליה לסטר, לסטרשייר, אנגליה (מ־1993)
רוסיה וורונז', וורונז', רוסיה (מ־1993)
אוקראינה זפוריז'יה, זפוריז'יה, אוקראינה (מ־2002)
דרום אפריקה מפומלנגה, דרום אפריקה (מ־2002)
בולגריה סליבן, סליבן, בולגריה (מ־2002)
גרמניה דיסלדורף, נורדריין-וסטפאליה, גרמניה (מ־2004)
אוסטרליה בריזבן, קווינסלנד, אוסטרליה (מ־2005)
איראן שיראז, פארס, איראן (מ־2005)
מצרים אסואן, אסואן, מצרים (מ־2005)
קוריאה הדרומית פוסאן, קוריאה הדרומית (מ־2007)
נורווגיה דרום טרנדלג, נורווגיה (מ־2007)
תאילנד צ'יאנג מאי, תאילנד (מ־2008)
ארגנטינה קורדובה, קורדובה, ארגנטינה (מ־2010)
הונגריה בודפשט, הונגריה (מ־2010)
תאילנד בנגקוק, תאילנד (מ־2005)
בלגיה אנטוורפן, פלנדריה, בלגיה (מ־2011)
ברזיל סלבדור, באהיה, ברזיל (מ־2011)
הודו צ'נאי, טאמיל נאדו, הודו (מ־2015)
סלובניה מריבור, סלובניה (מ־2017)
ספרד טלדה (ספ'), האיים הקנריים, ספרד (מ־2018)
גינאה ביסאו ביסאו, גינאה ביסאו


== קישורים חיצוניים ==

 אתר האינטרנט הרשמי של צ'ונגצ'ינג
צ'ונגצ'ינג: המדריך המלא, באתר טראוול צ'יינה
רחל בית אריה, מסע לצ'ונגצ'ינג - העיר המסעירה בעולם, באתר כלכליסט, 23 ביוני 2011
צ'ונגצ'ינג, באתר אנציקלופדיה בריטניקה (באנגלית)
 כתבה על צ'ונגצ'ינג, איציק הסיני, הרדיו הבינלאומי של סין, סרטון  באתר יוטיוב


== הערות שוליים ==
הוקאידו (ביפנית: 北海道, ברומאג'י: Hokkaidō) הוא האי השני בגודלו ביפן (אחרי הונשו) וה-21 בגודלו בעולם. כל האי מהווה חבל ארץ אחד ובו מחוז בודד והוא המחוז המרכזי והגדול ביותר של יפן. מצר צוגרו מפריד בין האי להונשו. מתחת למצר עוברת מנהרת סייקן, שאורכה 53.85 ק"מ והיא מנהרת הרכבת השנייה הארוכה ביותר בעולם לאחר מנהרת בסיס הגוטהארד. העיר הגדולה באי היא סאפורו, והיא משמשת גם כבירת המחוז.
האי נמצא בקצה הצפוני של יפן, ליד רוסיה, והוא מוקף על ידי האוקיינוס השקט, ים יפן וים אוחוצק. מרכזו של האי כולל מספר רכסי הרים וכן מישורים געשיים. האי פעיל מבחינה סייסמית, ורעידות אדמה פוקדות אותו תדיר. שטחו של האי 83,452.47 קמ"ר, קרוב לשטחה של אוסטריה. אוכלוסייתו מונה 5,702,131 תושבים (נכון ל-2003).
ב-25 בספטמבר 2003 פגעה באזור רעידת אדמה קטלנית בעוצמה 8 בסולם ריכטר.


== גלריה ==

		
		
		


== קישורים חיצוניים ==
  אתר האינטרנט הרשמי של הוקאידו
הוקאידו, באתר אנציקלופדיה בריטניקה (באנגלית)
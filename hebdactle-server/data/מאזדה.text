שגיאות פרמטריות בתבנית:חברה מסחרית שימוש בפרמטרים מיושנים [ אנשי מפתח ] 

מאזדה (ביפנית: マツダ株式会社; תעתיק: "מאצודה קאבושיקי-גאישה") היא חברה יפנית ליצור כלי תחבורה. מאזדה נשלטה בכשליש ממניותיה על ידי תאגיד פורד עד לשנת 2010, אז הופחתו האחזקות ל-3% בלבד. משרדיה הראשיים שוכנים בהירושימה. מקור שם החברה הוא באהורה מאזדה, אל הדת הזורואסטרית, ונראה שגם בהגייה האנגלית של שמו של מייסדה, מאצודה. בשנת 2014 ייצרה החברה כ-1.3 מיליון כלי רכב .
בדירוג ה-Global 500 של המגזין פורצ'ן לשנת 2011, מוקמה מאזדה במקום ה-357.


== היסטוריה ==
מאזדה החלה כחברת טויו קורק קוגיו לכלי עבודה וציוד תעשייתי, שנוסדה ביפן ב-1920. בשנת 1931 ייצרה את האופנוע התלת גלגלי "מאזדה-גו" שהיה כלי הרכב הראשון מתוצרתה. במלחמת העולם השנייה עסקה החברה בייצור כלי נשק. מכונית הנוסעים הראשונה של מאזדה, הייתה המאזדה R360 משנת 1960 ולאחריה דגם המאזדה קרול מ-1962. בסוף שנות ה-70 מאזדה החלה לייצר מכוניות עם מנוע דיזל מדגם פרקינס 4.182 שהיה מיוצר לפי רישיון של החברה המפתחת.
בשנת 1984 שינתה החברה את שמה באופן רשמי למאזדה. בשנים 1991–1997 בתוך החברה פעלה חטיבה לבניית מכוניות יוקרה לשוק המקומי שבנתה בין היתר Ẽfini MS-8.
פורד החזיקה ב-15% ממאזדה, ונתח זה גדל ל-33.4% בשנת 1996, כשפורד ניצלה את מצבה הכלכלי הקשה של מאזדה באותה עת. מארק פילדס, מנהל בכיר מפורד מונה למנהל מאזדה ונחשב כאחראי על שיקומה. פורד ביססה מכוניות רבות כמו דגמי הפרוב, לייזר, טלסטאר, האסקורט האמריקאית ואחרות על דגמי מאזדה, ומכוניות פורד ומאזדה רבות זהות למעשה (פורד אסקייפ ומאזדה טריביוט, פורד ריינג'ר ומאזדה B2000 ועוד) או מתבססות על פלטפורמה משותפת (מאזדה 3 ופורד פוקוס).
מאזדה היא אחת מיצרניות הרכב היחידות המציעות מכוניות סדרתיות המונעות במנוע ונקל. בשנת 2007 חגגה מאזדה 40 שנות ייצור דגמים עם מנוע ונקל, מאז דגם המאזדה קוסמו 110S של שנת 1967.


=== בישראל ===
יבוא דגמי מאזדה לישראל החל בשנת 1992 על ידי חברת דלק מערכות רכב מקבוצת דלק לאחר שנים של הימנעות מייצוא לישראל עקב החרם הערבי. הדגמים הראשונים שהגיעו היו 323, 626, 121 וה-MX-3. לאחר מכן הצטרפו MX-5, קסדוס, MPV וטנדר B2000. בשנות ה-90 הצליח יבואן מאזדה לתפוס את נתח השוק הגדול ביותר בענף הרכב בישראל תוך הצעת דגמים בעלי התאמה מרבית לדרישות הלקוח הישראלי ומכירת מכוניות רבות לציי הרכב. גם בשנת 2009 הייתה מאזדה בעלת נתח השוק הגדול ביותר בישראל, יתרון אותו לא שמטה מאז שנות ה-90.
בפברואר 2008, חברת דלק מוטורס, החברה שמשווקת את המכוניות של מאזדה בישראל, שלחה את כל מכוניות המאזדה מדגם 3 לבדיקה ולתיקון בעיה במכוניות. המכוניות נשלחו למוסכי החברה בארץ (לחברה בישראל 60 מוסכים רשמיים) מחשש לתקלה חשמלית בייצור שעלולה הייתה לגרום לקצר במחשב הרכב וכתוצאה מכך, לאיבוד שליטה. הקריאה לתיקון בוצעה בהוראת היצרנית מאזדה, בעקבות קריאה לתיקון שפורסמה ברחבי העולם.


=== נתוני מכירות בישראל ===
על פי נתוני קארזון (עיבוד מאגר רכבים פרטים ומסחרים עד 3.5 טון):


== שיווק ==
בשנת 2002 הציגה החברה את המאזדה 6 שהחלה תהליך של הצגת דגמים חדשים תחת הכינוי זום זום (Zoom Zoom). החברה מתארת שבתהליך זה ייוצרו כלי רכב בעלי עיצוב דינמי, ביצועים, עם הקפדה יתרה לפרטים ובעלי התאמה טובה יותר של המכונה למשתמש.
לראשונה שווקו המכוניות בצורה הזאת בצפון אמריקה והתפשטו לשאר העולם, כך גם לישראל. הקמפיין הצליח מאוד ברחבי העולם (בהשוואה לתוצאות שיווקיות של חברות מכוניות מתחרות אחרות).
השיר שליווה את הקמפיין נקרא: "Zoom Zoom Zoom".
מאזדה נודעת בשיווק צבעוני לעומת סגנונות קלאסיים של שיווקי רכב מצד חברות מתחרות אחרות.


== סמלים ==


== דגמים ==
 2 - סופרמיני, הוצגה ב-2005, דור שני ב-2007 ודור שלישי ב-2014. הדור הראשון נקרא גם "דמיו" בחלק מהמקומות, שם שמשמש בדור השלישי את גרסת הסדאן שהוצגה לראשונה. בשנת 2019 עבר הדגם מתיחת פנים.
3 - משפחתית שהוצגה ב-2003 במרכב סדאן והאצ'בק ועם מנועי בנזין ודיזל. בשנת 2018 הושק הדור הרביעי, איתו הוצג מנוע בנזין חדשני המכונה "סקייאקטיב-X".
6 - רכב מנהלים. הוצג לראשונה ב-2002, דור שני ב-2007 ודור שלישי שהוצג ב-2012 ועבר שלוש מתיחות פנים. מוצע בגרסת סדאן וסטיישן.CX-3 - רכב פנאי קטן המבוסס על ה-2, איתה חולק את תא הנוסעים. הוצג לראשונה ב-2014. מוצע עם מנוע בנפח 2.0 ליטר המפיק 156 כ״ס. בתערוכת ניו-יורק 2018 הוצגה מתיחת פנים לדגם שעיקרה שינויים קלים בעיצוב הפנסים.CX-30- רכב פנאי קומפקטי הממוצב בין ה-CX-3 ל-CX-5. הושק בשנת 2019 ומבוסס על שלדת ה-3, איתה חולק מכלולים רבים ואף עיצוב דומה. יש המכנים את הדגם כ"גרסת קרוסאובר" ל-3 ולא דגם בפני עצמו.CX-5 -  רכב פנאי קומפקטי. הדור הראשון הוצג בשנת 2011, והיה הראשון ב"דור החדש" של דגמי מאזדה. אלו עוצבו בשפת העיצוב החדשה "קודו", כללו את טכנולוגיות "סקייאקטיב" והיו בתכנון של מהנדסי מאזדה לאחר שהופרדה מפורד. הדור השני הוצג בשנת 2016, ומציע הנעה קדמית או כפולה, מנועי בנזין בנפח 2.0 ו-2.5 ליטרים ואבזור עשיר ביחס למתחריו.
CX-50 - רכב פנאי קומפקטי שייוצר החל משנת 2022, ומיועד לשוק האמריקאי בלבד.CX-4- גרסת קופה של ה-CX-5 שהוצגה בשנת 2017 ומשווקת רק ביפן.CX-9 - רכב פנאי גדול המצויד במנוע בנפח 2.5 עם מגדש טורבו המפיק 250 כוחות סוס. זהו מנוע הטורבו הראשון של מאזדה, שאחר כך הוצע גם במאזדה 6.
MX-30 - קרוסאובר חשמלי שמיוצר משנת 2020.MX-5 - קבריולה קטנה. הוצגה לראשונה ב-1989, דור שני בשנת 1999, דור שלישי ב-2006 והדור הרביעי הוצג ב-2015. מאז mx5 מיוצרת עם חלוקת משקל של 50-50, מרכז כובד נמוך ומשקל נמוך. מוצעת במנועים בנפח 1.5 ו-2.0, וממותגת גם כפיאט 124 ספיידר.
RX-8 - מכוניות ספורט שיוצרה מ-2012-2003.


=== דגמי עבר ===
929 -מכונית משפחתית גדולה אשר יוצרה בין השנים 2000–1973מאזדה פורטר - סדרות של מסחריות ו-טנדרים אשר יוצרו בין השנים 1989–1977פארקוויי - מיניבוס המונע בעזרת מנוע ונקל אשר יוצר בין השנים 1974–1977מאזדה רוד פייסר AP - מכונית סלון המונעת בעזרת מנוע ונקל אשר יוצרה בין השנים 1975–1977MPV- מיניוואן 7 מקומות שהוצג בשנת 1994. בשנת 2000 הושק הדור השני5- מיניוואן 7 מקומות. הדור הראשון הוצג בשנת 2004 כמחליף ל-MPV, למרות שהיה קטן ממנו, והשני בשנת 2010. ייצור הדגם פסק בשנת 2015 בעקבות הביקוש לרכבי פנאי וירידת הביקוש למיניוואנים, והצגת הדגם CX-9 שהוא דגם פנאי עם שבעה מקומות.


== קישורים חיצוניים ==

 אתר האינטרנט הרשמי של מאזדה (ביפנית)
 אתר האינטרנט הרשמי של מאזדה (באנגלית)
  אתר האינטרנט הרשמי של מאזדה ישראל (בעברית)
מאזדה, באתר אנציקלופדיה בריטניקה (באנגלית) מאזדה, ברשת החברתית פייסבוק
 מאזדה, ברשת החברתית טוויטר
 מאזדה, סרטונים בערוץ היוטיוב
אתר מאזדה - דלק מוטורס
מידע עסקי על חברת מאזדה באתרים Yahoo! Finance • MarketWatch • CNN Money • Bloomberg Business (באנגלית)
מאזדה, בגוגל פיננסים


== הערות שוליים ==
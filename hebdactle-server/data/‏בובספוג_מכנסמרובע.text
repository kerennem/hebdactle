בּוֹבּסְפוֹג מִכְנָסמְרֻבָּע (באנגלית: SpongeBob SquarePants) היא סדרת אנימציה אמריקאית הומוריסטית, שנוצרה על ידי הביולוג הימי והאנימטור סטיבן הילנבורג עבור רשת ניקלודיאון האמריקאית. הסדרה שודרה לראשונה בערוץ ניקלודיאון של ארצות הברית ב־1 במאי 1999. העלילה מתרחשת בעיר התת-מימית הבדיונית "ביקיני בוטום", ומתמקדת בהרפתקאותיהם של ספוג ים בשם בובספוג מכנסמרובע ושל חבריו. נחשבת לאחת מסדרות הילדים הנצפות והמצליחות ביותר בכל הזמנים.
הסדרה נבחרה על ידי מגזין טיים כאחת מ־100 הסדרות הטובות ביותר בכל הזמנים.
בישראל, הסדרה החלה את שידוריה ב-1 ביולי 2003 עם פתיחת ערוץ ניקלודיאון הישראלי, ומאז משודרת בדיבוב לעברית; בעבר, גרסה מתורגמת שודרה בערוץ בשעות הלילה. החל מאוגוסט 2017 הסדרה משודרת גם בערוץ מַכַּאן 33 בדיבוב לערבית. ב-27 במרץ 2022 הודיעה ניקולדיאון כי הסדרה תחודש לעונה 14
בנוסף הודיעו שהעונה תכיל 26 פרקים, אך למרות זאת תאריך היציאה לא ידוע ועונה 13 רק התחילה.


== רקע עלילתי ==
עלילת הסדרה מתמקדת בספוג ים תיבתי-מלבני וצהוב בשם בובספוג מכנסמרובע, שלעיתים נקלע לצרות באופן לא מכוון. בובספוג מתגורר בעיר תת-מימית בשם "ביקיני בוטום". הוא שוכן בתוך בית עשוי אננס, יחד עם חיית המחמד שלו, גארי החילזון. בובספוג עובד כטבח במסעדת המזון המהיר "הסרטן הפריך". הוא נוטה להרגיז את שכנו בעל האופי הממורמר, התמנון סקווידוויד טנטקלס, ולהיקלע לתסבוכות והרפתקאות שונות יחד עם שני חבריו הטובים: כוכב ים ורוד בשם פטריק סטאר שגר מתחת לסלע עם רהיטים שעשויים מחול, וסנאית חכמה בשם סנדי צ'יקס שיודעת קרטה. מר קראב הוא בעל מסעדת "הסרטן הפריך" ומעסיקו של בובספוג, הידוע בקמצנותו. פלנקטון הוא אויבו המושבע של מר קראב ומנהל את מסעדת הדלי, ומטרתו היא לגנוב את המתכון הסודי לקציצת הסרטן של המקום.


=== עולמו של בובספוג מכנסמרובע ===
בובספוג וחבריו חיים בעיר התת-מימית "ביקיני בוטום" אשר שוכנת בתחתית האוקיינוס השקט מתחת לאי המציאותי ביקיני, ובה מתרחשת מרבית עלילת הסדרה. ביקיני בוטום בנויה כעיר מודרנית ומכילה מרכז מסחרי, פרוורים, חופים, שדה תעופה, מערכת אוטובוסים ויריד. סטיבן הילנבורג ציין בעבר כי ביקיני בוטום מבוססת בצורה רופפת על העיר סיאטל. העיר מכילה בתי עסק שונים, לרבות מסעדות, חנויות, מפעלים ובתי אבות (מסעדת הסרטן הפריך בעצמה שוכנת במבנה שהיה בית אבות). העיר בעלת כלכלה יציבה, מערכות חינוך ובריאות, מוסדות ממשלתיים ומערכת אכיפת חוק. העיר מכילה גם אצטדיונים, פארקי שעשועים, מתקני נופש וגני חיות. אמצעי התחבורה העיקרי של תושבי ביקיני בוטום הוא סירות. ביקיני בוטום והאזור הסמוך לעיר מכילים הרים, יערות, אגמים, לגונות, מערות, ערבות, שוניות, נהרות, ואזורים מדבריים שוממים אשר מוצגים לאורך פרקי הסדרה. באופן אירוני, בפרקים רבים בסדרה העלילה מתרחשת בחוף ים, דבר שאיננו הגיוני, שכן העיר שוכנת מתחת למים.
האוכלוסייה של ביקיני בוטום מורכבת מחיות דמויי אדם שונות בהם דגים, לווייתנאים, סרטנאים, ספוגיים, דגי קלמארי, תמנונאים, כוכבי ים, דגי אנשובי, לובסטרים, כרישים, אבו נפחא, וחיות בדיוניות כגון מפלצות ים. בנוסף, מוצגות בסדרה חיות ים כגון מדוזות, סוסוני ים, חלזונות, תחשי נהרות, ותולעים. אלו אינם דמויי אדם והם בדרך כלל מוצגים כחיות מחמד או חיות בר. לדוגמה, הצדפות מייצגות בסדרה עטלפים וציפורים, החלזונות מייצגים בסדרה חתולים, התולעים מייצגים בסדרה כלבים והמדוזות מייצגות בסדרה דבורים או פרפרים, שכן תחביבו של בובספוג הוא ציד מדוזות, הדומה באופיו לציד פרפרים.
לאורך הסדרה כמעט ולא מופיעים יצורים יבשתיים כגון בני אדם, חרקים וציפורים, פרט לסנדי צ'יקס, פאטצ'י הפיראט (מנהל מועדון המעריצים של בובספוג המופיע במספר פרקים), פוטי התוכי (עוזרו של פאטצ'י הפיראט) ואיש הים ונער הקסם - שני קשישים המגלמים בסדרה גיבורי על בדימוס בעלי תוכנית טלוויזיה משלהם. בוב ספוג הוא יצור בעל אמפתיה


== סקירת הסדרה ==
 ערך מורחב – בובספוג מכנסמרובע - פרקים


== דמויות ==
 ערך מורחב – בובספוג מכנסמרובע - דמויות


=== דמויות ראשיות ===

בובספוג מכנסמרובע (SpongeBob SquarePants): הדמות הראשית בסדרה. בובספוג הוא ספוג ים צהוב ונקבובי המזכיר במראו ספוג - ים. הוא אופטימי ומאוד ידידותי. בובספוג גר בתוך אננס, בשכנות לסקווידוויד ופטריק. הוא עובד במסעדה המצליחה "הסרטן הפריך" בתור טבח המכין קציצות סרטן. אוהב להתאמן עם חברתו הסנאית סנדי בקראטה, להפריח בועות סבון ולדוג מדוזות עם כוכב הים פטריק, חברו הטוב ביותר. בובספוג לומד בבית הספר לשיט של גברת פאף, על מנת להוציא רישיון נהיגה בסירה, אך תמיד נכשל. בובספוג מגדל חילזון מחמד בשם גארי. הוא אוהב ומעריך את סקווידוויד ומעריץ את איש הים ונער הקסם.
פטריק סטאר (Patrick Star): פטריק הוא כוכב ים ורוד, וחברו הטוב ביותר של בובספוג.יש לו אחות גדולה בשם סם. פטריק הוא מגושם וטיפש, וגר מתחת לסלע בשכנות לבובספוג ולסקווידוויד. פטריק ובובספוג ידועים בהתנהגותם הילדותית ובמסירותם לתחביביהם: לדוג מדוזות, הערצתם אל איש הים ונער הקסם, הפרחת בועות סבון וכדומה. בעל אחות גדולה בשם סם ואחות קטנה לא קאנונית בשם סקווידינה שהופיעה בפרק "ליצנים על הירח".
סקווידוויד טנטקלס (Squidward Tentacles): (בגרסה האנגלית נקרא סקווידוורד טנטקלס) תמנון ממורמר, גס רוח ואינו חברותי. ושונא את בובספוג. סקווידוויד הוא שכנם של בובספוג ופטריק, וגר בתוך מואי. סקווידוויד שונא את שכניו, אך עובד יחד עם בובספוג במסעדת "הסרטן הפריך" כקופאי. בזמנו הפנוי הוא נוהג לנגן בקלרינט (אף על התגובות השליליות שהוא מקבל), ללכת למוזיאון, לרקוד, לפסל ולצייר את עצמו. מעריץ של הלהקה "בנים שבוכים". סקווידוויד מתנהג בחוסר סבלנות כלפי המשחקים של בובספוג ופטריק ומנסה לחבל בהם על מנת להשיג לעצמו שקט ושלווה. בובספוג ופטריק חושבים שהוא החבר הטוב ביותר שלהם ובטוחים שגם הוא חושב כך, אף על פי שהוא מראה להם באופן תדיר את שנאתו העזה אליהם. יריבו של סקווידוויד הוא סקוויליאם פנסיסן. סקווידוויד מקנא בסקוויליאם, באחד הפרקים מסופר שלפני שבובספוג בא לביקיני בוטום, סקווידוויד היה יצור שמח ואופטימי והייתה לו בעבר גינה גדולה אך שהאננס של בובספוג נפל לביקיני בוטום הוא הרס לסקווידוויד את הגינה ומאז הוא הפסיק להיות מאושר והתחיל לשנוא את בובספוג אך עדיין בעל אמפתיה אליו.
סנדי צ'יקס (Sandy Cheeks): סנאית, חברתם הטובה של בובספוג ופטריק. פגשה את בובספוג לאחר שהציל אותה מצדפה בעונה 1. סנדי היא מדענית אשר הגיעה ממדינת טקסס ונחשבת לאחת הדמויות האינטליגנטיות ביותר בביקיני בוטום. מכיוון שסנאים חיים ביבשה, סנדי חובשת קסדת אוויר וחליפה אשר מבודדת אותה מהמים, סנדי גרה בתוך כיפה המלאה באוויר, ובה מאפייני חיים יבשתיים רבים כגון: עץ, דשא ואפילו מזרקה קטנה עם ציפור בתוכה. סנדי בעלת חגורה שחורה בקראטה ונוהגת להתאמן עם בובספוג.
יוג'ין קראב (Eugene H. Krabs) (מכונה גם מר קראב): סרטן. מר קראב גר בבית בצורת עוגן והוא בעל מסעדת "הסרטן הפריך" ומעסיקם של בובספוג וסקווידוויד. מר קראב הוא אביה של פרל ובנה של גברת קראב. מכיוון שלא סומך על בנקים, הוא מחביא את כל הונו מתחת למזרן השינה שלו כי הוא קמצן. מר קראב הוא בן למשפחת שודדי ים. יוג'ין מתנהג בקמצנות. מכר את נשמתו להולנדי המעופף.
גארי וילסון ג'וניור החילזון (Gary Willson Junior): גארי הוא חיית המחמד של בובספוג. גארי הוא חילזון, אולם קולו מוצג בסדרה בקול של חתול. אומנם אנו איננו מבינים את יללותיו של גארי באופן מפורש, אך בובספוג מבין אותן לרוב כאילו דיברו באותה השפה. החבר הטוב ביותר של ספוט לפי הפרק "גרי וספוט".
שלדון פלנקטון (Sheldon J. Plankton): פלנקטון הוא פלנקטון ומכאן נובע שמו, הוא הנבל הראשי של הסדרה. יצור מזערי שמנהל את "מסעדת הדלי" הכושלת בה הוא גר, ומנסה למכור מזון בשם "נזיד הקישקעס", רעל שרק פטריק אוהב. באחד הפרקים (176) סקווידוויד מצליח להפוך את הנזיד לאוכל אהוב ביותר, אך בסופו הוא התפטר מתפקידו. אויבו המושבע של מר קראב. פלנקטון ידוע בניסיונותיו הכושלים לגנוב את הנוסחה של קציצת הסרטן, הנמצאת בכספת של מר קראב ב"סרטן הפריך". בעבר פלנקטון ומר קראב היו ידידים, ואף ניסו להקים מסעדה יחדיו, אך פרצה ביניהם מריבה והם נפרדו לתמיד. במהלך אותה מריבה, פלנקטון גרם בטעות ליצירת קציצת הסרטן. אשתו של פלנקטון היא מחשב בשם קרן, הנוהגת ללעוג לפלנקטון על מזימותיו בכוונה לגנוב את הנוסחה הסודית לקציצת הסרטן.
קרן פלנקטון (Karen Plankton): (בגרסה האנגלית נקראת קארן פלנקטון) מחשב. אשתו של פלנקטון. קרן לרוב מרגיזה את פלנקטון. אשתו של פלנקטון גם נותנת לו רעיונות לגנבת המתכון הסודי אך אינו מעוניין בהצעות שלה. קרן גם הוחלפה אבל חזרה אל פלנקטון. לפי הפרק "הווירוס של קרן" היא רואה את פלנקטון בתור בחור שרירי וחזק. אמא שלה שונאת את פלנקטון.
פרל קראב (Pearl Krabs): בתו הלווייתנית בת הטיפש-עשרה של מר קראב. היא מפונקת מאוד, רגישה, בכיינית ושטחית בעיקר, אוהבת ללכת לקניון ולהסתובב עם חברותיה ולעיתים קרובות היא מובכת בידי אביה. מעריצה של הלהקה "בנים שבוכים". חברי הלהקה הופיעו ביום הולדתה ה-16 בזכות בובספוג. פעמים רבות חברותיה יורדות עליה ואף טענו באחד הפרקים שהיא ובובספוג נועדו זה לזה, דבר שהעליב אותה מאוד. בקרב המעריצים רווחת התיאוריה כי המתכון הסודי של קציצות הסרטן הוא בשר לווייתנים מאימה של פרל. תיאוריה זו נתמכת בין היתר בחפצים הנמצאים בביתו של מר קראב, חלומו בו הוא תופס את ה"מובי דולר", וכן בכך שסבל מדיכאון לאחר המלחמה. לא ידוע מיהם ההורים שלה.
גברת פאף (Mrs. Puff): אבו נפחא. בעלת בית הספר לשיט של בקיני בוטום, בו לומד בובספוג. גברת פאף גרה בדלי ורוד עם חצר. היא מתעבת את בובספוג מכיוון שמסכן את חייה בכל פעם שמבצע מבחן נהיגה ואף פוטרה מתפקידה וישבה בבית הכלא כמה פעמים בגללו.


==== עברה המפוקפק של גברת פאף ====
במספר פרקים, נזרקות אמירות המרמזות לעבר מפוקפק של גברת פאף. כך, מה שעלה בגורלו של בעלה לא מוזכר, אף שלפי תיאוריות מעריצים זה מצא את דרכו לעיר הצדפים, ויצא ממנה בשלום לאחר בובספוג: הסרט. בשני פרקים נוספים, גברת פאף התבטאה לגבי האפשרות שתידרדר נפשית להזיות, ונמצאה אומרת כי מוטב שלא תחזור על עברה. בפרק בו גברת פאף גונבת את סירתו של בובספוג, היא מזכירה "אני מקווה שאני זוכרת איך עושים את זה", ומפריחה בלון ומקפלת אותו בצורת כלב. בטרם היא ניגשת לגנוב את סירתו, היא אומרת לעצמה כמתלבטת כי עליה לעבור לעיר חדשה וליצור זהות חדשה, אך אז מכריזה "no, not again", אמירה שממנה נובע כי גברת פאף למעשה משתמשת בזהות בדויה, והגיעה לביקיני בוטום ממקום אחר. רמז נוסף להחלפת הזהות ניתן בפרק ובו נחשפים מיטלטליה הרבים של גברת פאף, וביניהם תיק מסמכים הנושא את הכותרת "גברת פאף", וכן עיתון שעליו הכתבה "deranged boat teacher makes gataway distract authorities with balloon animals"("מורת שייט מופרעת בורחת ממשמורת, על-ידי הטעיית הרשויות באמצעות בלונים בצורת חיות"), ועליה תמונתה.


==== תסמינים קליניים ====
גברת פאף סובלת לא פעם מהזיות, כאשר לכל הפחות סופו של אחד הפרקים בו היא נכנסת לכלא עניינו הזייה בלתי פוסקת. בנוסף, גברת פאף סובלת מהפרעת דחק פוסט-טראומטית, דבר הנחשף כאשר בובספוג פונה אליה בעודה יושבת במסעדה, וזו נכנסת להתקף בו היא בטוחה שהם נוהגים ושחייבים לבלום את כלי הרכב בטרם תיגרם תאונה. בהמשך, נרמז כי גברת פאף סובלת אף מקלפטומניה ומאגרנות כפייתית, משנמצא כי בין מטלטליה חפצים רבים שאינם שייכים לה, וכן כי גנבה את חלזון המחמד של סקווידויד. בפרק ובו בובספוג עורך מסיבה, בעוד האורחים מנהלים שיחות חולין זה עם זה, גברת פאף מנהלת שיחה עם חפץ דומם. גברת פאף אף מנסה להרוג את בובספוג בפרק דרבי ההרס, לאחר שזה לא נהרג בכוחות עצמו.

לארי הלובסטר (Larry the Lobster): מציל בים של ביקיני בוטום. לארי הוא לובסטר שרירי, אשר מרבה לבלות בחדרי כושר ובתחרויות הרמת משקולות וזריקת עוגנים. הפך למנהל בסרטן הפריך לזמן קצר בפרק "לארי המנהל".


=== דמויות משניות ===
איש הים (Mermaid Man, מילולית: "איש בתולת הים"): גיבור על לשעבר, מושא הערצתם של בובספוג ופטריק. איש הים מתגורר יחד עם נער הקסם בבית האבות שבביקיני בוטום, ידוע בפחדו מהמילה "רשע" ובכל פעם ששומע אותה מתחיל להילחץ, לרוץ ולא לשלוט בעצמו. מעין פרודיה על "אקווהמן" ו"באטמן".
נער הפלא (Barnacle Boy): (מכונה גם נער הקסם בעונות הראשונות) עוזרו ושותפו הנאמן של איש הים. על אף שהוא קשיש, איש הים רואה בו ילד קטן, מעין פרודיה על "רובין".
מן ריי (Man Ray): אויבם המושבע של איש הים ונער הקסם, שרוצה להשתלט על האוקיינוס. לפי הפרק "שובו של מן ריי" הוא יצא לפנסיה מרשע אך חזר לאחר שבובספוג ופטריק עצבנו אותו.
הבועה המזוהמת (Dirty Bubble): אחד האויבים של איש הים ונער הקסם. בועה גדולה ומרושעת שאוהבת לאכול חול. לאחר שתופסת את איש הים ונער הקסם, בובספוג מפוצץ אותה. מכונה גם "בועת הרשע". יכול להפוך לטוב אם מנקים אותו.
ההולנדי המעופף (Flying Dutchman): רוח של שודד ים שנמצאת בביקיני בוטום. ההולנדי המעופף אוהב להפחיד אנשים תמימים. מעין פרודיה על אגדת הים על דיווי ג'ונס וספינת הרפאים שלו.
פאטצ'י הפיראט (Patchy the Pirate): מנחה פרקים מסוימים בסדרה, מנהל מועדון המעריצים של בובספוג. דמותו היא של בן אדם אמיתי המחופש לפיראט. את פאצ'י הפיראט משחק טום קני, שהוא למעשה המדבב של בובספוג בסדרה עצמה. למרבה האירוניה, הוא המעריץ הכי גדול שלו והוא הדמות היחידה שלא מצוירת בסדרה חוץ מהפרק "spongebob's road to christmas" בעונה 13.
פוטי התוכי (Potty the Parrot): התוכי של פאצ'י הפיראט, שלמעשה הוא בעצם בובת תוכי תלויה. פוטי נוהג לומר משפטים סרקסטים לפאצ'י ולעשות תעלולים.
סקוויליאם פנסיסן (Squilliam Fancyson): אויבו המושבע של סקווידוויד, נבל משנה של הסדרה, תמנון מולטי-מיליונר, בעל גבה מחוברת, מפורסם ונדבן אשר אוהב להתנכל לסקווידוויד. מופיע במספר פרקים.
בטסי קראב (Betsy Krabs): (מכונית גם גברת קראב) סרטנית. אמו של יוג'ין קראב. באחד הפרקים נראה כי התפתח בינה ובין פלנקטון רומן.
בָּאבֶּלְבָּאס (Bubble Bass): אויבו של בובספוג. את באבל באס מדבב די בראדלי בייקר ובגרסה העברית את באבלבאס דיבב עדי וייס. באחד הפרקים באבלבאס נכנס ל"סרטן הפריך" כדי לבדוק את קציצות הסרטן שמכין בובספוג. הוא טען שאין בקציצה חמוצים, אולם הוא החביא אותם מתחת ללשונו כדי לגרום רע לבובספוג אויבו.[58] בפרק אחר ביתו של באבלבאס עולה בלהבות ומאחר שהוא מתעצל לנסות לברוח מהלהבות הוא נופל היישר אל פלנקטון. הופיע גם בסרט הקולנועי השני של בובספוג, כשהוא שר את "תא'נק גאש איטס מאנדיי" (שיר ההתחלה של בובספוג, באנגלית נקרא "Thank Gosh it's Monday" שמשמעותו תודה לאל שזה יום שני) יחד עם בובספוג וכל תושבי ביקיני בוטום. באבלבאס הופיע בפרק של בובספוג, כאשר התלונן עם פי. כוכב-7 (פטריק סטאר) על לוח המודעות של הסרטן הפריך. מעונה 11 מתחיל להיות עם תפקיד יותר מרכזי בסדרה. הוא גר במרתף של אמו.
פרץ' פרקינס: פרץ' הוא עיתונאי המופיע מספר פעמים בסדרה. שמו נחשף לראשונה בסרט.
נפטון (Neptune): נפטון הוא מלך ביקיני בוטום והאוקיינוס השקט. באחד הפרקים נודע שנפטון חוגג יום- הולדת 5000. אביו של טריטון.
טריטון (Triton): בנו של נפטון, מלך האוקיינוס השקט. נודע כי הוא נשלח לאי מסתורי בעקבות עונש שנפטון נתן לו, בובספוג ופטריק מצאו אותו והחזירו אותו לנפטון לאחר שחירב את ביקיני בוטום. מופיע בפרק אחד.
חבר בועון (Bubble Buddy): חברו של בובספוג שהוא יצר בעצמו, נחשב לדומם אך בעל אישיות ויכולת לדבר ולזוז.
בוב ציור (DoodleBob): דודלבוב הוא דמות מצוירת מרושעת שנוצרה על ידי בובספוג בעזרת עיפרון ענקי, הוא הופיעה לראשונה בעונה 2 בשנת 2002 וחזר בעונה 11 כדי לנקום בבובספוג.
ריאנה לילי פלנקטון: סבתא של שלדון פלנקטון. ריאנה רוצה שפלנקטון ישתלט על מסעדת הסרטן הפריך. מאוהבת בסקווידוויד. השתתפה בכמה פרקים.
הנסיכה מינדי : הבת של המלך נפטון דמות מהסרט של בובספוג לא נראתה בסדרה לעולם פרט לפרק אחד שהיה לבובספוג יומלדת נראתה מחוץ לדלת של בובספוג עם מתנה מפה נרמז שהיא אחותו של טריטון וכי הסרט הראשון מתקיים בעתיד.


=== מדבבים באנגלית ===
טום קני – בובספוג מכנסמרובע, גארי החילזון, הקריין הצרפתי, הרולד מכנסמרובע (אבא של בובספוג), הבועה המזוהמת (לאחר מותו של צ'ארלס נלסון ריילי), פאטצ'י הפיראט (בתור שחקן)
רוג'ר באמפאס – סקווידוורד טנטקלס
ביל פייגרברייק – פטריק סטאר
קרולין לורנס – סנדי צ'יקס
קלנסי בראון – יוג'ין קראב
דאג לורנס – שלדון פלנקטון, לארי הלובסטר, טום (ההוא שמוטרף לשוקולד מהפרק "שוקולד עם אגוזים"), האומן באוקיינוס (בתור שחקן, בפרק "עיפרון הקסמים")
לורי אלן – פרל קראב
מרי ג'ו קטלט – גברת פאף
ארנסט בורגניין (עד מותו) – מרמיידמן (איש הים)
ג'ו וייט – מרמיידמן (איש הים) (לאחר מותו של ארנסט בורגניין)
טים קונוויי – ברנקלבוי (נער הקסם)
סטיבן הילנבורג (יוצר הסדרה) - פוטי התוכי (עונות 2–3)
פול טיביט – פוטי התוכי (עונה 5–היום), בטסי קראב (עונות 2–3)
צ'ארלס נלסון ריילי (עד מותו) – הבועה המזוהמת
די בראדלי בייקר – סקוויליאם פנסיסן, פרץ' פרקינס, באבל באס
בריאן דויל-מראיי – ההולנדי המעופף
ג'יל טלי – קרן פלנקטון
סירנה ארווין – בטסי קראב (עונה 4–הווה)


=== מדבבים בעברית ===
עידו מוסרי – בובספוג מכנסמרובע, הרולד מכנסמרובע, פאטצ'י הפיראט (עונה 12)
לירון ברנס – פטריק סטאר, סם סטאר
גלעד קלטר – סקווידוויד טנטקלס, סקוויליאם פנסיסן, דמויות נוספות
עמי מנדלמן – יוג'ין קראב, הקריין הצרפתי (עונות 1–2, 11-הווה)
אמנון וולף - יוג'ין קראב (עונות 4–5)
נעמה אוזן – סנדי צ'יקס
ליטל וידבסקי - סנדי צ'יקס (עונות 2–4)
עדי וייס – שלדון פלנקטון (עונות 1–2), באבלבאס (עונה 1)
צביקה שוורצברג – שלדון פלנקטון (עונה 3 ואילך), איש הים, חבר בועון, דמויות נוספות
יורם יוספסברג - שלדון פלנקטון (קנה וסע [חלקית])
דון לני גבאי – פרל (קראב) הלווייתנית (עונות 1–3, 6-10)
מאיה מיטלפונקט – גברת פאף (עונה 11 - הווה), פרל (קראב) הלווייתנית (עונה 11), דמויות נוספות (עונה 11 - הווה)
מיה אלון - פרל (קראב) הלווייתנית (עונות 4, ו-12), דמויות נוספות (עונות 9 ו-12)
נורית בנאי קורן – גברת פאף (עונות 4–11), קרן פלנקטון (עונה 4 ו-9), דמויות נוספות (עונות 4–11)
מאיה בר שלום – גברת פאף (עונות 1–4), קרן פלנקטון (עונה 3)
יובל גרבש – לארי הלובסטר (עונות 1–7), נער הפלא (עונות 3–6)
גדי לוי - הקריין הצרפתי (עונות 7–11), לארי הלובסטר (עונות 8–10, ו-12), איש הים (עונות 7–9) פרץ' פרקינס (עונה 7 - הווה), באבלבאס
דור סרוגו - לארי הלובסטר (עונה 11), נער הפלא (עונה 8–9), דמויות נוספות (עונה 6–11)
ערן מור - לארי הלובסטר (עונה 11 - הווה), באבלבאס (עונה 11 - הווה), דמויות נוספות (עונה 11 - הווה)
טליה ברקאי - גארי החילזון (עונות 7 - הווה) קרן פלנקטון (עונה 2, עונות 8 - הווה), דמויות נוספות (עונות 2, 5 - הווה)
מייה קדוש - קרן פלנקטון (עונה 11), דמויות נוספות (עונה 7 ו-11)
אלדד פריבס – פאצ'י הפיראט (עונה 5), דמויות נוספות (עונות 3–6)
יובל סגל – פוטי התוכי
יוסי סגל – הקריין הצרפתי (עונה 3), נחמן הזקן (עונה 3)
צביקה פורמן - נחמן הזקן (עונות 11–12), דמויות נוספות (עונות 11–12)
יעל יעקב – בטסי קראב


== פרקים ==


=== עונה 1 ===


=== עונה 2 ===


=== עונה 3 ===


=== עונה 4 ===


=== עונה 5 ===


=== עונה 6 ===


=== עונה 7 ===


=== עונה 8 ===


=== עונה 9 ===


=== עונה 10 ===


=== עונה 11 ===


=== עונה 12 ===


=== עונה 13 ===


== הצלחה ==
מאז שידור הפרק הראשון בסדרה "דרוש עובד", הסדרה הפכה ללהיט בארצות הברית ועם הזמן גם בשאר העולם. כיום, הסדרה נחשבת לסדרה המצליחה ביותר של ניקלודיאון, וזכתה בארבעה פרסי אמי. אף על פי שתחילה הסדרה הייתה מיועדת למבוגרים, היא הצליחה בעיקר בקרב ילדים ודמותו של בובספוג נחשבת לאייקון בעולם הילדים ובכלל. הסדרה זכתה לפרסום רב ולחיבת הקהל וזכתה כמה וכמה פעמים בפרס בחירת הילדים של ניקלודיאון. הסדרה שילבה בעונותיה שלל מוטיבים חוזרים, ביניהם: פרד (דג שהופיע מספר פעמים בסדרה ומרבה לצעוק את אמרת הכנף שלו: "הרגל שלי!"), קווין מלפפון הים ועוד.


== הסדרה בישראל ==
בישראל הסדרה עלתה לאוויר ב-1 ביולי 2003 עם פתיחת שידורי ערוץ ניקלודיאון בארץ. במהלך השנים הסדרה תפסה תאוצה והצליחה בדומה לשאר מדינות העולם בהן משודרת הסדרה. בארץ בין היתר נמכרים מוצרים ממותגים של הסדרה, דמויות הסדרה הופיעו על מצרכי מזון שונים, בובספוג היה חלק במופעי הפסטיגל של שנת 2005, שני הסרטים הראשונים המבוססים על הסדרה ופרקי העונות הראשונות יצאו במהדורות DVD בדיבוב לעברית.
עקב הצלחתה בארץ והפיכתה לסדרת קאלט, ערוץ ניקלודיאון מקיים מדי שנה בחופשות יום שידורים מיוחד שבו משדרים חלק מפרקי הסדרה במרתון הנמשך 24 שעות וחלק מהפרקים נבחרים על-ידי צופי הסדרה, הבחירה נעשית באתר האינטרנט של הערוץ וביישומון שלו. בשנים האחרונות הערוץ מקיים את יום השידורים ביום האחרון של החופש הגדול.
גם בארץ כמו בכל העולם הסדרה היא חלק בלתי נפרד מהרשתות החברתיות, משתמשים מעלים קטעים מהסדרה וסרטונים המבוססים עליה ביוטיוב ובטיקטוק, הסדרה הפכה לנושא דיונים פופולרי ברשת טוויטר, משתמשים מעלים תמונות וממים בחשבונות האינסטגרם והפייסבוק שלהם הקשורות לסדרה, ובפייסבוק נפתחה קבוצה הנקראת "זה כמו בפרק הזה ב-'בובספוג'" על-ידי מעריצי הסדרה שגדלו עליה בילדותם ובה הם מעלים בין היתר זכרונות מצפייה בסדרה, קטעים ממנה, ומימס שהם קטעים מהסדרה שלרוב קשורים לאירועי היום וכדומה.
משנת 2021, ברשתות החברתיות עולים ראיונות עם מדבבי הסדרה ואנשי הצוות מאחורי הקלעים של הדיבוב העברי של הסדרה, הראיונות עולים כפרקים בהסכת בשם "פודקאסט-ספוג מכנסמרובע".


== במדיות אחרות ==


=== סדרות בנות ===
מחנה האלמוגים: שנות הילדות של בובספוג: סדרת בת המתמקדת בבובספוג בגיל 10, במחנה הקיץ "מחנה האלמוגים", בו הוא נפגש עם דמויות מסדרת האם כמו פטריק, סקווידויד סנדי ומר קראב. הסדרה עלתה לשידור במרץ 2021.
המופע של פטריק: סדרת בת בה פטריק סטאר מנחה תוכנית אירוח משלו, עם עזרה ממשפחתו. הסדרה עלתה לשידור בשנת 2021 באנגלית, ובעברית עלתה לשידור בשנת 2022.


=== סרטים ===
בובספוג: הסרט: סרט קולנועי, והראשון של הסדרה. יצא לאקרנים ב־19 בנובמבר 2004 בארצות הברית, וב־14 באפריל 2005 בישראל.
אטלנטיס מכנסמרובע: הסרט השני של הסדרה. יצא לאקרנים ב־12 בנובמבר 2007 בארצות הברית. הסרט טרם שודר בישראל.
בובספוג מתחת לאפס: הסרט השלישי של הסדרה. יצא לאקרנים ב־6 בנובמבר 2009 בארצות הברית, ובשנת 2010 שודר לראשונה בערוץ ניקלודיאון בישראל.
בובספוג מכנס מרובע: הסרט: הסרט הרביעי של הסדרה, והשני הקולנועי. עלה לאקרנים ב-6 בפברואר 2015.
בובספוג הסרט: מבצע הצלה: הסרט החמישי של הסדרה, והשלישי הקולנועי. עלה לאקרנים ב-14 באוגוסט 2020 בקנדה, ועתיד לעלות ל-CBS All Access במהלך שנת 2021 בארצות הברית.


=== תיאטרון ===
בובספוג מכנסמרובע עובד למחזמר בהשתתפות שחקנים חיים בשנת 2016 על ידי הבמאית טינה לנדאו. הצגת הבכורה של SpongeBob SquarePants: The Broadway Musical נערכה בשיקגו בשנת 2016, ועלתה לראשונה בברודוויי ב- Palace Theatre ב-4 בדצמבר 2017.‏ המחזמר היה מועמד לפרס טוני למחזמר הטוב ביותר לשנת 2018 (הפסיד לביקור התזמורת).


== מוצרים ==
בישראל ומחוצה לה משווקים מוצרים שונים בחסות הסדרה, לדוגמה בישראל נמכרים מוצרי היגיינה וציוד משרדי עליהם מוטבע לוגו הסדרה.


=== משחקי בובספוג ===
המשחקים החלו בשנת 2001, כאשר בובספוג התחיל לשווק אותם ברשתות האינטרנט והמחשב, כמו אפל וווינדוס ובקונסולות שונות, כמו בפלייסטיישן, בקונסולות של נינטנדו ואפילו באקס בוקס. כל המשחקים מבוססים על פרקים וסרטים שהיו, כמו "המתחזה", "קרב על ביקיני בוטום", "בובספוג לפני הספירה", "בובספוג: הסרט", פרקי מרוץ ספינות, פרקי "איש הים ונער הקסם" וכו'. בין השנים 2002–2005, התחילה הפקת משחקים של בובספוג, יחד עם סדרות שונות בניקטונס, כמו ג'ימי ניוטרון, דני פנטום וקסם של הורים. באתר וואלה ניקלודיאון, היה ניתן לרכוש את כל המשחקים.


==== רשימת משחקי בובספוג ====


=== ניקטונס התאחדו! ===
"ניקטונס התאחדו!" (באנגלית, "!Nicktoons Unite") הוא משחק פלטפרומה שהופץ בשנת 2005 על ידי THQ. המשחק משולב עם ארבע סדרות שהיו בניקטונס: בובספוג מכנסמרובע, ג'ימי ניוטרון, דני פנטום וקסם של הורים. המשחק הופק על ידי מארה צ'אפה, טרבור גימון וצוות ניקלודיאון.


== ראו גם ==
Spongiforma squarepantsii


== קישורים חיצוניים ==

  אתר האינטרנט הרשמי של בובספוג מכנסמרובע (בעברית)
  אתר האינטרנט הרשמי של בובספוג מכנסמרובע (באנגלית) בובספוג מכנסמרובע, ברשת החברתית פייסבוק
 בובספוג מכנסמרובע, ברשת החברתית טוויטר
 בובספוג מכנסמרובע, סרטונים בערוץ היוטיוב
 "בובספוג מכנסמרובע", במסד הנתונים הקולנועיים IMDb (באנגלית)
 "בובספוג מכנסמרובע", באתר נטפליקס
 "בובספוג מכנסמרובע", באתר AllMovie (באנגלית)
 "בובספוג מכנסמרובע", באתר Rotten Tomatoes (באנגלית)
"בובספוג מכנסמרובע", באתר Metacritic (באנגלית)
"בובספוג מכנסמרובע", באתר אידיבי
 "בובספוג מכנסמרובע", במסד הנתונים הקולנועיים Kinopoisk.ru (ברוסית)
"בובספוג מכנסמרובע", במיזם "אישים" לתיעוד היצירה הישראלית
"אנציקלופדיה בובספוגיה" - אתר ויקי אמריקאי העוסק בסדרה
עמית קוטלר, ים-הולדת לספוג, באתר ynet, 17 ביולי 2009
אריאנה מלמד, בובספוג: גם למבוגרים אינפנטילים, באתר ynet, 7 באוגוסט 2012
נירית אנדרמן, 50 גוונים של צהוב:  כל שערוריות בובספוג, באתר הארץ, 21 בפברואר 2015
מעין רודה‏, הספוג בן 20: חמשת הפרקים הבלתי נשכחים של "בובספוג מכנסמרובע", באתר וואלה!‏, 14 ביולי 2019


== הערות שוליים ==
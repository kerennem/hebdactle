פרימטים (שם מדעי: Primates, קופאים) היא  סדרה  במחלקת היונקים הכוללת למעלה מ-200 מיני קופים, קופיפים וקופי אדם. הסדרה מחולקת לארבע תת-סדרות:

קופים צרי-אף כולל את קופי אדם והאדם
קופים רחבי-אף
בעלי אף לח
קופיפיםקופים צרי-אף וקופים רחבי-אף שייכים לאותה אינפרא-סדרה: אנתרופואידים. שאר הפרימטים לעומתם מכונים קיפופים.
פירושה בעברית של המילה הלטינית "פרימט" הוא "ראשון במעלה". את המונח טבע קארולוס ליניאוס משום שבסדרה זו כלול האדם, "נזר הבריאה", כדברי ליניאוס. כך קרא ליתר היונקים "השניים במעלה" ולשאר בעלי החיים "השלישיים במעלתם". בקרבה האנטומית הרבה שבין האדם לקופים הבחינו כבר הקדמונים, כמו אריסטו וגלנוס.
אצל הפרימטים הראייה היא החוש המפותח ביותר. יש להם ציפורניים, שתי בלוטות חלב בלבד ולרוב נולד צאצא אחד בכל המלטה.
ובנוסף, מלבד הקואלות, הם בעלי החיים היחידים בטבע בעלי טביעות אצבע.
המין הגדול ביותר בסדרה הוא גורילה מזרחית (Gorilla beringei) שמשקלו עד 205 ק"ג. הקטן ביותר הוא למור ברטה עכברי (Microcebus berthae) שמשקלו עד 30 גרם.


== אבולוציה ==
ההיסטוריה האבולוציונית של הפרימטים מגיעה 85 מיליון שנה אחורה. אחד ממיני היונקים העתיקים ביותר הקרוב לראשוני הפרימטים, פלסיאדפיס, הגיע מצפון אמריקה. אחר, ארצ'יסבוס , הגיע מסין. פרימטים קדומים נוספים בעלי מבנה דומה, נפוצו באירואסיה ובאפריקה במהלך הפליאוקן והאאוקן. פורגאטוריוס הוא אחד מארבע מינים שנכחדו שלפי המחקר הוא הדוגמה המוקדמת ביותר לפרימט או פרוטו-פרימט, המתוארך לפני 66 מיליון שנה.
הפרימטולוג דייוויד ביגון הגיע למסקנה כי פרימטים קדומים נפוצו באירואסיה וכי שושלת שמובילה לקופים ובני האדם האפריקאים, כולל דריופיתקוס, נדדה דרומה מאירופה או ממערב אסיה לאפריקה. אוכלוסיית הפרימטים הטרופיים ששרדה, אשר נראית באופן המלא ביותר באתרי המאובנים העליונות של תקופת האוליגוקן והשכבות התחתונות ביותר של שקע פיום מדרום-מערב לקהיר, הולידה את כל מיני הפרימטים החיים - למורים של מדגסקר, לוריז  של דרום מזרח אסיה, גלגוס  של אפריקה, ואת האנתרופואידים החולקים אבות קדומים משותפים עם הומו סאפיאנס.


== טקסונומיה ==
סדרה פרימטים (Primates)
תת-סדרה בעלי אף לח (Strepsirhini)
אינפרא-סדרה אדפיפורמס (Adapiformes) - נכחדה
אינפרא-סדרה דמויי למור (Lemuriformes)
על משפחה למורים (Lemuroidea)
משפחה למורי קוף (Archaeolemuridae) - נכחדה
משפחה למורי קואלה (Megaladapidae) - נכחדה
משפחה למורי עצלן (Palaeopropithecidae) - נכחדה
משפחה למורי ספורט (Lepilemuridae)
משפחה למוריים (Lemuridae)
משפחה דאובנטוניים (Daubentoniidae)
משפחה אינדריים (Indridae)
משפחה למורים צמריים (cheirogaleidae)
על-משפחה לוריסים (Lorisoidea)
משפחה לוריסיים (Lorisidae)
משפחה גלגויים (Galagidae)
תת-סדרה קופים רחבי אף או קופי העולם החדש (Platyrrhini)
על-משפחה Ceboidea
משפחה צבוסיים (cebidae)
משפחה סאקיים (pitheciinae)
משפחה מרמוסטיים (callitrichidae)
משפחה קופי עכביש (atelesidae)
תת-סדרה קופיפים (Tarsiiformes)
משפחה אומומידיים (Omomyidae) - נכחדה
משפחה קופיפיים (Tarsiidae)
תת-סדרה קופים צרי אף או קופי העולם הישן (Catarrhini)
על-משפחה Cercopithecoidea
משפחה קופים בעלי זנב (Cercopithecidae)
על-משפחה הומינואידים (Hominidae)
משפחה הילובטידיים (Hylobatidae)
משפחה הומינידיים (Hominidae)
על-משפחה Propliopithecoidea - נכחדה
משפחה Propliopithecidae
על-משפחה Saadanioidea - נכחדה
משפחה Saadaniidae  - נכחדה


== גלריה ==

		
		
		
		
		
		
		
		


== ראו גם ==
סחר בינלאומי בפרימטים


== קישורים חיצוניים ==
פרימטים, באתר ITIS (באנגלית)
פרימטים, באתר NCBI (באנגלית)
פרימטים, באתר Animal Diversity Web (באנגלית)
פרימטים, באתר האנציקלופדיה של החיים (באנגלית)
פרימטים, באתר GBIF (באנגלית)
פרימטים, באתר אנציקלופדיה בריטניקה (באנגלית)
אבי בליזובסקי, ‏התגלה שלד הפרימט העתיק ביותר – יצור בגודל של עכבר שחי לפני 55 מיליון שנה, באתר "הידען", 6 ביוני 2013


== הערות שוליים ==
ויטלי ונדיקטוביץ' שצ'רבו (בבלארוסית: Віталь Венядзіктавіч Шчэрбo; נולד ב-13 בינואר 1972) הוא מתעמל בלארוסי-סובייטי בעבר, אלוף אולימפי (10 מדליות מהן 6 זהב ו-4 ארד), אלוף עולם (23 מדליות מהן 12 זהב, 7 כסף ו-4 ארד) ואלוף אירופה (16 מדליות מהן 9 זהב, 5 כסף ו-2 ארד). 
שצ'רבו הוא המתעמל היחידי בהיסטוריה שזכה בכל 8 מדליות זהב האפשריות באליפויות העולם בהתעמלות. 
באולימפיאדת ברצלונה היה שרבו לספורטאי שזכה במרב מדליות הזהב הרב ביותר ולמתעמל שזכה במרב מדליות זהב הרב ביותר במשחקים האולימפיים, באולימפיאדה אחת (6). רק השחיינים האמריקאים מייקל פלפס ומארק ספיץ זכו ביותר מדליות זהב באולימפיאדה אחת (8 ו-7 בהתאמה).


== ביוגרפיה ==
שצ'רבו נולד במינסק. הוא החל להתאמן בגיל 7.
באליפות אירופה בהתעמלות שנערכה בלוזאן, שווייץ בשנת 1990 זכה שרבו בשלוש מדליות זהב, בתרגיל קרקע בתרגיל על מתח ובתרגיל על סוס קפיצות קיבלך את הציון המושלם 10.0.
באליפות העולם בהתעמלות שנערכה באינדיאנפוליס, אינדיאנה, ארצות הברית בשנת 1991 זכה שרבו בחמש מדליות, 1 זהב ,3 כסף ואחת ארד. מדליית זהב בתרגיל טבעות, מדליות כסף בתחרות קרב-רב אחרי בן ארצו גריגורי מיסוטין, בתרגילים על סוס קפיצות ותרגיל קרקע ומדליית ארד בתרגיל על מתח.


=== אולימפיאדת השיא ===
באליפות העולם בהתעמלות שנערכה בפריז, צרפת באפריל 1992 לא נערכו תחרויות הקבוצתיות ותחרויות קרב רב אישי ולמרות זאת זכה שרבו בשלוש מדליות, מהם 2 זהב ו-1 כסף. מדליות זהב בתרגילים על סוס סמוכות ועל טבעות ומדליית כסף בתרגיל קרקע והגיע לאולימפיאדת ברצלונה (1992) בכושר מעולה. במשחקים עצמם הוא זכה ב-6 מדליות זהב, בתחרות הקבוצתית, בתחרות קרב-רב אישי לפני גרגורי מיסוטין וולרי בלנקי חבריו לנבחרת, בתרגילים על סוס סמוכות, על טבעות, על סוס קפיצות ועל מקבילים. נוסף לכך, הוא סיים במקום שישי בתרגיל קרקע ובמקום 11 בתרגיל על מתח.
לאחר האולימפיאדה התחתן שרבו עם אירינה ולזוג נולדה בת, כריסטינה. עם זאת, החיים בבלארוס הפכו סוערים יותר ויותר, ובני משפחתו היו קורבן לעיתים קרובות. דירתם נפרצה וכל כספם נגנב יחד עם חפצי ערך רבים ומזכרות מהאולימפיאדה. למזלו המדליות היו שמורות ומוגנות בביתה של אמו. מספר שבועות לאחר מכן שמעה רעייתו שברונים מתכוונים לחטוף את בתם התינוקת. הזוג החליט לעזוב לפנסילבניה ארצות הברית.


=== אלוף עולם בקרב רב ===
באליפות העולם בהתעמלות שנערכה בברמינגהאם, אנגליה בשנת 1993 זכה שרבו בארבע מדליות, מהן 3 זהב ואחת כסף. מדליות זהב בתחרות קרב רב אישי ובתרגילים על מקבילים ובסוס קפיצות. מדליית כסף בתרגיל קרקע. הייתה זו אליפות העולם המוצלחת ביותר שלו.
באליפות העולם בהתעמלות שנערכה בבריזביין, אוסטרליה בשנת 1994 זכה שרבו בארבע מדליות, מהן 3 זהב ואחת ארד. מדליית זהב בתרגילים על מתח, קרקע ועל סוס קפיצות. מדליית ארד בתחרות קרב רב אישי. 
באליפות העולם בהתעמלות שנערכה בסבאה, דנמרק בשנת 1995 זכה שרבו בארבע מדליות, מהן 2 זהב, 1 כסף ו-1 ארד. מדליות זהב בתרגילים על מקבילים וקרקע, מדליית כסף בתחרות קרב רב אישי ומדליית ארד בתרגיל על סוס קפיצות.
בשנת 1996, אירינה רעייתו הייתה מעורבת בתאונת דרכים קשה, שבה החליקה מן הכביש והתנגשה בעץ. היא סבלה משברים מרובים בצלעות, באגן והייתה נתונה בתרדמת. הרופאים אמרו לבעלה שיש לה סיכוי קלוש לשרוד (1 ל-100). שרבו סעד את אשתו בבית החולים מדי יום ביומו והפסיק את אימוניו. הוא עלה במשקל כ-8 ק"ג והחל לשתות אלכוהול. לאחר כחודש ימים, התעוררה אירינה מהתרדמת ועמדה על כך שבעלה יחדש את אימוניו למשחקים האולימפיים. באליפות העולם בהתעמלות שנערכה בסן חואן, פוארטו ריקו באפריל אותה שנה שוב לא נערכו תחרויות הקבוצתיות ותחרויות קרב רב אישי ולמרות זאת הוא זכה בשלוש מדליות, מהן 1 זהב, 1 כסף ו-1 ארד. מדליית זהב בתרגיל קרקע, מדליית כסף בתרגיל על מקבילים ומדליית ארד בתרגיל מתח. באולימפיאדת אטלנטה (1996) הוא זכה ב-4 מדליות ארד ולא הצליח להגן על תאריו. מדליות ארד בתחרות קרב רב אישי, בתרגילים על סוס קפיצות, על מקבילים ועל מתח. נוסף לכך, הוא סיים במקום רביעי בתחרות הקבוצתית, במקום שביעי בתרגיל קרקע, במקום 30 בתרגיל על טבעות ובמקום 58 בתרגיל על סוס סמוכות.
בזמן שהתאמן לאליפות העולם השביעית שלו, שבר את ידו בתאונת אופנוע לפני כן ולא השתתף בסופו של דבר באליפות. לאחר מכן, פרש סופית מספורט תחרותי.
כיום, חי ומתגורר שרבו עם משפחתו בלאס וגאס נבדה.


== קישורים חיצוניים ==
ויטלי שצ'רבו, באתר הוועד האולימפי הבינלאומי
ויטלי שצ'רבו, באתר olympedia.org
ויטלי שצ'רבו, באתר התאחדות ההתעמלות הבינלאומית
ויטלי שצ'רבו, באתר אנציקלופדיה בריטניקה (באנגלית)
צפרדעיים (שם מדעי: Ranidae; באנגלית: True frogs) היא המשפחה בעלת התפוצה הרחבה ביותר מבין כל משפחות חסרי הזנב. הן נפוצות בכל יבשות העולם, למעט אנטארקטיקה ואוסטרליה. מין אחד בלבד ממשפחת הצפרדעיים נפוץ במקור באוסטרליה ולא הובא על ידי בני האדם ליבשת, והוא Rana daemeli, אך גם תפוצתו שם מוגבלת לאזורים נידחים בצפון היבשת. גודלן של חסרי הזנב בנות משפחת הצפרדעיים משתנה ממין למין; הגדולה ביותר בעולם היא צפרדע גוליית (Conraua goliath). רבות מהצפרדעיים חיות במים או בבתי גידול הקרובים למים. הצפרדעיים שייכות למשפחת הדו-חיים, כלומר הן בעלות אברי נשימה המתאימים גם למים וגם ליבשה. מרבית המינים מטילים את ביציהם במים, ועוברים את שלב הראשן במהלך התפתחותם. אף על פי כן, כמו מרבית משפחות חסרי הזנב, מגוון בתי הגידול בו חיות הצפרדעיים הוא גדול. אלו מהסוג Tomopterna הן צפרדעים חופרות האנדמיות לאפריקה והן בעלות מרבית המאפיינים האופייניים לצפרדעים החופרות בשאר העולם. בנוסף, קיימות צפרדעים שחיות בסביבה עצית כגון צפרדע העצים (Frankixalus jerdonii) שנתגלתה בצפון מזרח הודו. 
ככלל, הצפרדעיים הן בעלות עור חלק ולח, ורגליהן גדולות וחזקות. כפות רגליהן מכוסות לרוב בקרומי שחייה בדרגות שונות.


== סוגים ==

חלק מהסוגים של הצפרדעים שייכים ע"פ כמה חלוקות למשפחות עצמאיות:


== גלריה ==

		
		
		
		
		


== ראו גם ==
צפרדעים - על-משפחה בה כלולים כל הצפרדעים האמיתיות
חסרי הזנב - סדרה הכוללת בתוכה הן את ה"צפרדעים" והן את ה"קרפדות"


== קישורים חיצוניים ==

צפרדעיים, באתר אנציקלופדיה בריטניקה (באנגלית)צפרדעיים, באתר ITIS (באנגלית)
צפרדעיים, באתר NCBI (באנגלית)
צפרדעיים, באתר Animal Diversity Web (באנגלית)
צפרדעיים, באתר האנציקלופדיה של החיים (באנגלית)
צפרדעיים, באתר GBIF (באנגלית)
יונתן קפשוק, צפרדעי שוקולד התגלו ביער הגשם בגינאה, באתרN12, יוני 2021
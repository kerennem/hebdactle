מוזיאון חיל האוויר הישראלי נמצא בבסיס חצרים הנמצא מערבית לבאר שבע.


== פעילות ==

אבן הפינה למוזיאון הונחה ב-16 ביולי 1985, בעיקר הודות לפועלו של תא"ל (מיל') יעקב טרנר. המוזיאון נפתח לקהל ב-20 ביוני 1991.
במוזיאון נמצאים מאות דגמים של מטוסי קרב ששירתו בחיל האוויר הישראלי וגם מטוסי קרב אמיתיים שיצאו משירות או נפלו שלל בידי ישראל. חלק ממטוסים אלו, כמטוס הספיטפייר "הספיט השחור" של עזר ויצמן, ומטוס ההרווארד הצהוב נשמרים בכושר טיסה ואף טסים במפגנים שונים. במוזיאון כלי טיס היסטוריים בהם מיראז' 3 שחק 159 עם 13 הפלות, מטוס המיג-21 שהוברח מעיראק במבצע יהלום, מטוס הלביא תוצרת התעשייה האווירית, מטוס F-15 בז עם 4 הפלות ומטוס F-16 נץ 107 שלו 6.5 הפלות. קיימת גם תצוגה של חלקי מטוסי קרב עם הסבר למה משמשים כל החלקים הללו, תצוגת כלי נ"מ, תערוכת צילומים ותערוכת "משיכה לחיים" על יחידת החילוץ והפינוי בהיטס.
בחול המועד פסח וביום העצמאות מציב חיל האוויר לתצוגה במוזיאון גם כלי טיס פעילים דוגמת F-15I רעם, F-16I סופה וAH-64 אפאצ'י, וכן מציג מטסים מיוחדים ומציע הפעלות לילדים.
במוזיאון משרתים חיילי חיל האוויר הישראלי כסגל המוזיאון.[דרוש מקור]חובבי תעופה רבים בישראל מתרעמים על מדיניותו של המוזיאון, המדגישה את משיכת קהל ההמונים על פני הדיוק ההיסטורי, ולפיה נצבעים מטוסים בסכימות שאותן לא נשאו מעולם. כמו כן מובעת ביקורת קשה לגבי הזנחה של המוצגים.בפברואר 2015 נשרף כליל המטוס בואינג-סטירמן הכסוף עקב תחזוקה לקויה. המטוס היה בכושר טיסה ואף טס במפגנים, במשך שני הוא הוטס על ידי יעקב טרנר.
ב-6 בנובמבר 2016 הכריזו אגף ההנדסה והבינוי במשרד הביטחון וחיל האוויר, על תחרות אדריכלים לתכנון מוזיאון חיל האוויר החדש בחצרים, ש"יהווה מרכז מורשת לחיל האוויר וחלון ראווה לעולם התעופה הישראלי", כך על פי הודעת משרד הביטחון. בתחרות זכה משרד האדריכלים החיפאי "שוורץ בסנוסוף".
בפברואר 2022 הוחלט להעביר לגריטה 20 מטוסים שהוצגו במוזיאון, ביניהם הבואינג שהיה מפקדה מעופפת במבצע אנטבה.


== גלריית תמונות ==

		
		
		
		
		
		


== קישורים חיצוניים ==
מוזיאון חיל האוויר, באתר חיל האוויר הישראלי
ממריאים למורשת השחקים עם מוזיאון חיל האוויר בחצרים - סיפור המוזיאון וגלריית תמונות עצומה
אבינעם מיסניקוב, ‏מטוסים ומוצגים במוזיאון חיל האויר, באתר "מרקיע שחקים"
יוסף ולטר, ענתיקות באויר, מעריב, 13 ביולי 1984
אילנה קוריאל ואיתי בלומנטל, ירוקת, לכלוך, הזנחה וחוסר השקעה: כך משמרים את היסטוריית התעופה הישראלית, באתר ynet, 16 באוקטובר 2016
תמר הירדני, סיפור מהסרטים על השגת מטוסים מחו"ל במלחמת העצמאות, מגזין סגולה
אודי עציון, כנפיים שבורות: חיל האוויר נפרד מעשרות מטוסים ומסוקים ישנים, באתר ynet, 13 בפברואר 2022


== הערות שוליים ==
גורדון מת'יו תומאס סאמנר (באנגלית: Gordon Matthew Thomas Sumner; נולד ב־2 באוקטובר 1951), הידוע בשם הבמה שלו סטינג (Sting), הוא זמר רוק, נגן בס, מלחין, מעבד מוזיקלי ושחקן בריטי. ידוע גם כסולן להקת "פוליס" לשעבר.
סטינג הוא אביהם של הזמרים אליוט פאולין "קוקו"  וג'ו סאמנר .


== ביוגרפיה ==
סטינג נולד בעיר וולסאנד  שבצפון אנגליה, לאב קתולי ואם אנגליקנית (אביו קיבל היתר מן הכנסייה לנישואים מעורבים) וחונך כקתולי. הבן הבכור מבין ארבעה ילדים. מגיל צעיר ידע שהוא רוצה להיות מוזיקאי. לאחר שעבד ככרטיסן באוטובוס, פועל בניין ופקיד מס הכנסה, נרשם לבית ספר להוראה שבו למד בין השנים 1971–1974. לאחר שסיים את לימודיו עבד במשך שנתיים כמורה לאנגלית.
בינואר 1977 עבר סטינג ללונדון, וזמן קצר לאחר מכן הצטרף לסטיוארט קופלנד ולהנרי פדווני  (שהוחלף מאוחר יותר באנדי סאמרס ), ויחד הקימו את להקת פוליס, שבה שימש סטינג כסולן ונגן בס. הלהקה הוציאה חמישה אלבומים מצליחים וזכתה בשישה פרסי גראמי.
לאחר התפרקות הלהקה בשנת 1984 המשיך סטינג בקריירת סולו מצליחה. אלבום הסולו הראשון שלו, "The Dream of the Blue Turtles", יצא ב־1985 וזכה בפלטינה משולשת. בנוסף היה האלבום מועמד לפרס גראמי בקטגוריית "אלבום השנה". ב־1987 יצא לאור האלבום "Nothing Like the Sun...".
ב־1991 יצאה לאור גרסת כיסוי שהקליט סטינג ל־"Come Down in Time" של אלטון ג'ון, לרגל הוצאת אלבום המחווה לאלטון ג'ון וברני טופין ‏"Two Rooms: Celebrating the Songs of Elton John & Bernie Taupin". ב־2007 הקליט סטינג עם הזמרת ניקול שרזינגר את השיר "Power's Out" אשר מופיע באלבום הבכורה שלה "Her Name Is Nicole".
סטינג זכה ב־16 פרסי גראמי (10 מהם בתקופת פוליס), פרס אמי אחד ופרס גלובוס הזהב אחד.
במצעד העשור של שנות ה־80 בישראל הוכתר סטינג בתואר זמר העשור על ידי מאזיני גלי צה"ל.
יחד עם פוליס, המכירות של סטינג מוערכות בכ-100 מיליון תקליטים.


== הופעות קולנועיות ==
סטינג שיחק במספר סרטים, ביניהם "לוק, סטוק ושני קנים מעשנים" ו"חולית", והשתתף בהופעות אורח בתפקיד עצמו במספר תוכניות טלוויזיה, בין היתר ב"משפחת סימפסון". עוד השתתף בתפקיד גנגסטר לשעבר שבבעלותו מועדון ג'אז שנקלע לסכסוך אלים עם אמריקאי מושחת, בסרט "יום שני הסוער" – בבימויו של ניל ג'ורדן.


== פעילות למען הסביבה ==
סטינג ידוע כפעיל למען נושאים הקשורים באיכות הסביבה ובזכויות אדם. בשנת 1989 היה ממייסדי קרן להצלת יערות הגשם. השתתף במופעי צדקה למען ארגון אמנסטי אינטרנשיונל, שחרור נלסון מנדלה ומטרות נוספות. בנוסף השתתף בלייב אייד ובלייב 8.


== חייו האישיים ==
סטינג נישא לשחקנית פרנסס טומילטי ב־1 במאי 1976. לבני הזוג נולדו שני ילדים והם התגרשו בשנת 1984. הגירושין הגיעו בעקבות רומן שהתפתח בין סטינג לשכנה שלהם, ואשתו לעתיד, טרודי סטיילר (אנ'). השחקנית הייתה חברה טובה של אשתו וסטינג אהב אותה מרחוק, עד שהחלו לצאת בסתר. בעקבות האהבה שלו כלפיה, והרצון להסתיר מאשתו ומהחברה, הוא כתב את השיר "Every Breath You Take". השיר מדבר על אהבה, קנאה ואובססיה לאישה שלא תהיה שלו.
ב־1982, זמן קצר לאחר הולדתה של בתו, נפרד סטינג מטומילטי ועבר לגור עם השחקנית טרודי סטיילר. הזוג התחתן ב־1992, ונולדו להם ארבעה ילדים.


== להיטיו הגדולים ==
כולל להיטים של להקת פוליס.


== אלבומי סולו של סטינג (כולל אוספים) ==


== קישורים חיצוניים ==

  אתר האינטרנט הרשמי של סטינג סטינג, ברשת החברתית פייסבוק
 סטינג, ברשת החברתית טוויטר
 סטינג, ברשת החברתית אינסטגרם
 סטינג, סרטונים בערוץ היוטיוב
 סטינג, במסד הנתונים הקולנועיים IMDb (באנגלית)
 סטינג, באתר AllMovie (באנגלית)
 סטינג, באתר Rotten Tomatoes (באנגלית)
סטינג, באתר Metacritic (באנגלית)
 "סטינג", במסד הנתונים הקולנועיים Kinopoisk.ru (ברוסית)
 סטינג, באתר iTunes  (באנגלית)
 סטינג, באתר Spotify
 סטינג, באתר SoundCloud (באנגלית)
 סטינג, באתר Last.fm (באנגלית)
 סטינג, באתר AllMusic (באנגלית)
 סטינג, באתר MusicBrainz (באנגלית)
 סטינג, באתר Deezer
 סטינג, באתר Discogs (באנגלית)
 סטינג, באתר Songkick (באנגלית)
סטינג, באתר Genius
סטינג, באתר SecondHandSongs
סטינג, באתר MOOMA (בארכיון האינטרנט)
 סטינג, באתר Tidal (באנגלית)
האתר של סטינג(הקישור אינו פעיל) - מתוך אתר WestLord
שרון מולדאבי, ‏עקיצה נעימה, באתר גלובס, 28/10/2009
עינב שיף‏, סטינג בן 60: הדרך מגאונות לטרחנות עוברת בארבע תחנות, באתר וואלה!‏, 2 באוקטובר 2011
אליזבת דיי, העוקץ: סטינג חוגג יום הולדת 60, באתר nrg‏, 4 באוקטובר 2011
שי להב, סטינג החדש: סוף סוף, העוקץ חזר, באתר ynet, 15 בנובמבר 2016
מה שקרה מזמן: 67 שנים להולדת סטינג – ספיישל באתר גלי צה"ל, 2 באוקטובר 2018
סטינג, באתר אנציקלופדיה בריטניקה (באנגלית)
דודי פטימר, ‏סטינג גאה להציג: איך לחיות נכון בגיל 70, באתר מעריב אונליין, 2 באוקטובר 2021
https://www.ynet.co.il/entertainment/article/bjoablmey, ממוזיקאי מצטיין למיליונר צדקן: סטינג בן 70, Ynet, ‏2 באוקטובר 2021


== הערות שוליים ==
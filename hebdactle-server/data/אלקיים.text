אלקִיִים (שם מדעי: Alcidae) היא משפחת עופות ימיים קטנים עד בינוניים בגודלם המשתייכים לסדרת החופמאים.


== מאפיינים ==
האלקיים דומים במידה מסוימת לפינגווינים בחזותם החיצונית, וזאת בשל צבע הנוצות השחור-לבן, העמידה האנכית וכמה מהרגליהם ההתנהגותיים. למרות זאת, האלקיים אינם קרובים לפינגווינים, והחוקרים מאמינים שקרבה חיצונית והתנהגותית זו מקורה באבולוציה מתכנסת.
בניגוד לפינגווינים, מיני האלקיים המודרניים מסוגלים לעוף (למעט האלקה הגדולה שנכחדה). האלקיים ניחנים ביכולת שחייה וצלילה טובה, אך הליכתם על גבי הקרקע מגושמת. בגלל שהכנפיים קצרות יחסית, על האלקיים לנפנף בכנפיהם במהירות רבה כדי להצליח להתרומם באוויר.
האלקיים חיים בים הפתוח. הם מגיעים לחופים רק למטרות התרבות וקינון, אך מינים מסוימים כגון אוריה מצויה (Uria aalge) מבלים חלק ניכר מן השנה באתרי הקינון במטרה להגן עליהם מטורפים ואיומים אחרים. חלק מהמינים, כגון האוריה (Uria), מקננים במושבות גדולות מאוד על גבי מצוקים משוננים; ואילו אחרים, כגון הסוג גולמט (Cepphus), מקננים בקבוצות קטנות על גבי חופים מסולעים; ותוכי הים (Fratercula) ומספר מינים אחרים מקננים במעין מאורות או שוחות קטנות.
האלקיים ניזונים מדגים, ולרוב העופות הימיים היחידים המתחרים איתם על מזון הם הקורמורנים (Phalacrocoracidae). בדרך כלל, כאשר שני המינים נקלעים לאותו האזור האלקיים פונים למקום אחר ומחפשים את מזונם שם. כנפיהם של האלקיים מתוכננות בצורה שמקלה מאוד על הצלילה, וברוב הפעמים בדרך זו הם משיגים את מזונם. יכולת הצלילה משתנה בין המינים השונים, והאוריה, המיטיבה ביותר לצלול, יכולה להגיע לעומק רב מאוד של 100 מטרים.


== מיני האלקיים ==
תת-משפחת Alcinae
סוג אוריה (Uria)
מין אוריה מצויה (Uria aalge)
מין אוריה חייכנית (Uria lomvia)
סוג ומין יחיד אלקה קטנה (Alle alle)
סוג ומין יחיד אלקה גדולה (Pinguinus impennis) - נכחדה
סוג ומין יחיד אלקה חדת-מקור (Alca torda)
סוג מורלט (Synthliboramphus)
מין מורלט גואדלופו (Synthliboramphus hypoleucus)
מין מורלט סקריפס (Synthliboramphus scrippsi)
מין מורלט קרברי (Synthliboramphus craveri)
מין מורלט קשיש (Synthliboramphus antiquus)
מין מורלט יפני (Synthliboramphus wumizusume)
סוג גולמט (Cepphus)
מין גולמט שחור (Cepphus grylle)
מין גולמט יונתי (Cepphus columba)
מין גולמט ממושקף (Cepphus carbo)
סוג מורלט קטן (Brachyramphus)
מין מורלט משויש (Brachyramphus marmoratus)
מין מורלט ארך-מקור (Brachyramphus perdix)
מין מורלט קיטליצי (Brachyramphus brevirostris)
תת-משפחת Fraterculinae
סוג ומין יחיד אלקית קסין (Ptychoramphus aleuticus)
סוג אלקית (Aethia)
מין אלקית מצוייצת (Aethia cristatella)
מין אלקית דררתית (Aethia psittacula)
מין אלקית ננסית (Aethia pusilla)
מין אלקית משופמת (Aethia pygmaea)
סוג ומין יחיד אלקית כחולה (Bracaramphus kasalia)
סוג ומין יחיד אלקית קרנפית (Cerorhinca monocerata)
סוג תוכי ים (Fratercula)
מין תוכי ים אטלנטי (Fratercula arctica)
מין תוכי ים מקורנן (Fratercula corniculata)
מין תוכי ים פסיפי (Fratercula cirrhata)


== ראו גם ==
פינגווינים
תוכי ים
אלקה גדולה


== קישורים חיצוניים ==

אלקיים, באתר אנציקלופדיה בריטניקה (באנגלית)אלקיים, באתר ITIS (באנגלית)
אלקיים, באתר NCBI (באנגלית)
אלקיים, באתר Animal Diversity Web (באנגלית)
אלקיים, באתר האנציקלופדיה של החיים (באנגלית)
אלקיים, באתר GBIF (באנגלית)
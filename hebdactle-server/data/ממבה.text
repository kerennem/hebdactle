ממבה (שם מדעי: Dendroaspis) הוא סוג נחש אפריקני זריז וארסי מאוד. הממבה שייכת למשפחת הפתניים הכוללת גם את הסוגים קוברה, טאיפן ופתן. הממבה השחורה היא הנחש הארסי הארוך באפריקה, ולה ארס קטלני הפוגע בעצבים ובלב. קיימות אגדות וסיפורים רבים באפריקה אודות נחשים אלו. לפני קיומו של הנסיוב נגד ארס, הכשה על ידי ממבה הסתיימה באחוזי מוות גבוהים. להכשת ממבה שחורה לא מטופלת יש 100% סיכוי תמותה, אך כיום מקרי מוות נעשו נדירים הרבה יותר עם זמינותו של הנסיוב.   


== התנהגות ==
מרבית מיני הממבות הם שוכני עצים, אולם הממבה השחורה היא יבשתית. הממבות צדות במשך היום: הן צדות באופן אקטיבי יונקים קטנים, ציפורים ולטאות, וחוזרות למאורה שלהם בערב. 
הממבות קרובות של הקוברה (משפחת הפתניים), כאשר הן מאוימות הן מותחות מן "צווארון" בדומה לקוברה, אך קטן ממנו. 
רבים מאמינים שהממבה השחורה תרדוף ותתקוף בני אדם. אולם, אמונה זו היא כנראה חוסר הבנה למהירות בה החיה נעה. הממבה השחורה משתמשת בדרך כלל במהירות שלה לברוח מאיומים. האדם הוא הצייד הראשי שלהם, ולא הטרף שלהם; הממבות מנסות להתחמק ממגע עם בני האדם לרוב.


== ארס ==
כל מיני הממבות ארסיים מאוד. הארס שלהם מכיל ברובו רכיבים נוירו-טוקסינים (רעל עצבים). בנוסף לכך הארס שלהם מכיל גם רכיבים קרדיו-טוקסינים הפוגעים בפעילות שריר הלב. מידת הרעילות של הארס של פרט מסוים בתוך המין או התת-מין משתנה בהתאם למספר גורמים, ובכלל זה האזור הגאוגרפי בו מצוי. אפילו מזג האוויר והגובה בו הוא שוכן יכולים להשפיע על מידת הרעילות. הכשה יכולה להיות קטלנית לאדם ללא טיפול רפואי ושימוש בנסיוב מתאים.
ממבה ירוקה מזרחית, ממבה ירוקה מערבית וממבה ג'יימסונית מכילים ארס הדומה בהרכבו ובהשפעתו לזו של הממבה השחורה. אולם, מכיוון שמידת הרעילות של הארס שלהם נמוכה יותר (בהתבסס על מדד LD50), והמזג שלהם לרוב לא אגרסיבי כמו של הממבה השחורה, וכמו כן שלושת המינים הללו לא מזריקים כמות ארס רבה כמו הממבה השחורה, לכן ההכשות שלהם מסוכנות פחות באופן יחסי. 
לפני השימוש בנסיוב, התאפיינה כל הכשה מכל אחד ממיני הממבה באחוזי תמותה גבוהים.


== מינים ==
בסוג זה 4 מינים: שלושה מינים של ממבה ירוקה והממבה השחורה. הצבע שחור בא לתאר את פנים הלע של הנחש ולא את צבעו שבגוון חום או אפור.


== קישורים חיצוניים ==

ממבה, באתר אנציקלופדיה בריטניקה (באנגלית)ממבה, באתר ITIS (באנגלית)
ממבה, באתר NCBI (באנגלית)
ממבה, באתר Animal Diversity Web (באנגלית)
ממבה, באתר האנציקלופדיה של החיים (באנגלית)
ממבה, באתר GBIF (באנגלית)
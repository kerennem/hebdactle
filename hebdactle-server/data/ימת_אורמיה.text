ימת אורמיה היא האגם הגדול ביותר בתחומי איראן. היא נמצאת בצפון מערב המדינה, כ-20 קילומטר ממזרח לעיר אורמיה. אורכה מצפון לדרום 140 ק"מ ורוחבה נע בין 20 ק"מ למעל 50 ק"מ. עומק המים נע בין 6 ל 16 מ' בלבד. ימת אורמיה מתכווצת בשיעור של 0.6 – 1 מטר בשנה והיא הוכרזה כשמורת טבע מוגנת בינלאומית הן כאתר ראמסאר והן כשמורה ביוספרית. מחקרים על התכווצותה נערכים בעזרת מעקב לווייני.
ימת אורמיה היא אגם מלח בעל שיעור מליחות גבוה, ואין בה דגים. באגם יש מאה ושניים איים קטנים ובינוניים המשמשים בית גידול למינים רבים מאוד של עופות, כמו: פלמינגו, שקנאים, חסידות, אווזים ושחפים; באחד מהאיים קיימת גם אוכלוסייה גדולה ומוגנת של כבשי מופלון ויחמורים פרסים.


== קישורים חיצוניים ==

ימת אורמיה שבאיראן הצטמקה ב-60% (AP)
ימת אורמיה, באתר אנציקלופדיה בריטניקה (באנגלית)
The return of a once-dying lake - מאתר ה-BBC
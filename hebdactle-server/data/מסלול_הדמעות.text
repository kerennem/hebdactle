מסלול הדמעות (באנגלית: The Trail of Tears) הוא כינוי לסדרת גירושים של אוכלוסייה אינדיאנית בארצות הברית, מהאזורים שבהם ישבו במשך דורות בדרום-מזרח ארצות הברית, אל טריטוריות ממערב לנהר המיסיסיפי שכונו הטריטוריה האינדיאנית (Indian Territory). הגירושים בוצעו על ידי הממשל האמריקני לאחר שהועבר חוק גירוש האינדיאנים . בדרך לשמורה החדשה סבלה האוכלוסייה שגורשה ממחלות ומרעב, ורבים מתו לפני שהגיעו לטריטוריה האינדיאנית. האוכלוסייה שגורשה כללה אנשים מהעמים האינדיאנים צ'רוקי, מוסקוגי, סמינול, צ'יקאסו וצ'וקטו, וכן העבדים האפריקנים של המגורשים שנאלצו לצעוד ליעדם בליווי מיליציות אמריקניות.
הגירוש האחרון באזור שממזרח למיסיסיפי היה של עם הצ'ירוקי ב-1838, בעקבות גילוי זהב בג'ורג'יה ב-1828 שהוביל לבהלה לזהב שם. כ-2,000 עד 8,000 מתוך 16,543 בני צ'ירוקי שגורשו, נספו בדרך לטריטוריה האינדיאנית.


== קישורים חיצוניים ==

מסלול הדמעות, באתר אנציקלופדיה בריטניקה (באנגלית)


== הערות שוליים ==
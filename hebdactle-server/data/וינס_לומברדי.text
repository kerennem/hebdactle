וינסנט תומאס לומברדי (באנגלית: Vincent Thomas Lombardi;‏ 11 ביוני 1913 - 3 בספטמבר 1970) היה מאמן פוטבול אמריקני. לומברדי נחשב לאגדת פוטבול ולחלק משמעותי מהיסטוריית גרין ביי פאקרס. לאחר פטירתו ב-1970 נקרא על שמו גביע הסופרבול, גביע וינס לומברדי.
את קריירת האימון החל בסנט סיסיליה, בית ספר תיכון קתולי באנגלווד, ניו ג'רזי. לאחר מכן עבר לאמן באוניברסיטת פורדהאם בה למד ובאקדמיה הצבאית הלאומית של ארצות הברית. לומברדי אימן לראשונה בליגת ה-NFL בשנת 1954, כמתאם התקפה עבור ניו יורק ג'איינטס ובשנת 1956 עזר לה לזכות באליפות ה-NFL. בשנת 1959 עבר לומברדי לגרין ביי פאקרס כמאמנה הראשי ואימן אותה עד שנת 1967. בתשע עונות אלו זכה בחמש אליפויות מתוכן בשני סופרבולים רצופים. ב-1968 פרש מתפקיד מאמן הפאקרס והפך לג'נרל מנג'ר בקבוצה. ב-1969 חזר לקריירת האימון עבור וושינגטון רדסקינס אותה אימן עונה אחת בלבד. ב-3 בספטמבר 1970 נפטר לומברדי ממחלת הסרטן ממנה סבל. ב-1971 נכנס להיכל התהילה של ה-NFL.


== סטטיסטיקה ==


== ראו גם ==
גביע וינס לומברדי


== קישורים חיצוניים ==

 אתר האינטרנט הרשמי של וינס לומברדי (באנגלית)
וינס לומברדי, באתר "Find a Grave" (באנגלית)
וינס לומברדי, באתר אנציקלופדיה בריטניקה (באנגלית)
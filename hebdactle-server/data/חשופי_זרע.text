חשופי זרע (שם מדעי: Gymnospermae) היא קבוצה בעל-מערכה צמחי זרע. חשופי זרע מתאפיינים בכך שהביציות והזרעים חשופים כמו למשל על גבי קשקשי הזרע של האצטרובל של האורן. צמחים השייכים למערכה זו הם חסרי פרחים ופירות וזאת משום שבצמחים אלו הביציות אינן מתפתחות בתוך שחלה אלא על גבי הקשקשים הבונים את האצטרובל.

הובלת המים בחשופי זרע נעשית בטרכיאידים בלבד והעצה של חשופי הזרע אינה מכילה טרכאות. טרכאידים הם חסרי לוחות מנוקבים והמים עוברים מטרכאיד לטרכאיד דרך גמצים מתורבצים עם תורוס. לתורוס תפקיד חשוב במניעת התפשטות אמבוליזים לטרכאידים שכנים.
העצה של חשופי זרע בנויה ברובה מטרכאידים והיא חסרת סיבים ולכן העץ שמופק מחשופי זרע מכונה על ידי הנגרים עץ רך, להבדיל מהעץ הקשה של מכוסי הזרע.


== מיון ==
מערכת חשופי הזרע שבצמחי זרע כוללת את הקבוצות:

קבוצת מחטנאים (Pinophyta)
מחלקת מחטניים (Pinopsida)
סדרת מחטיים (Pinales)
משפחת אראוקריים (Araucariaceae)
משפחת ספלוטיים (Cephalotaxaceae)
משפחת ברושיים (Cupressaceae)
משפחת אורניים (Pinaceae)
משפחת פודוקרפיים (Podocarpaceae)
משפחת סקידופיטיים (Sciadopityaceae)
משפחת טקסיים (Taxaceae)
קבוצת ציקסאים (Cycadophyta)
מחלקת ציקסים (Cycadopsida)
סדרת ציקסינים (Cycadales)
משפחת ציקסיים (Cycadaceae)
משפחת סטנגריים (Stangeriaceae)
משפחת זאמיים (Zamiaceae)
קבוצת גינקגואים (Ginkgophyta)
מחלקת גינקגואיים (Ginkgoopsida)
סדרת הגינקגונים (Ginkgoales)
משפחת הגינקגויים (Ginkgoaceae)
מחלקת גנטאים (Gnetopsida)
סדרת שרביטנים (Ephedrales)
משפחת השרביטניים (Ephedraceae)
סוג שרביטן (Ephedra) בו 60 מינים.
סדרת גנטיים (Gnetales)
משפחת הגנטיים (Gnetaceae)
סוג גנטיים (Gnetum) - בו 40 מינים.
סדרת ולויטשים (Welwitschiales)
משפחת הולויטשיים (Welwitschiaceae)
סוג ומין יחיד ולויטשיה (Welwitschia mirabilis).


== קישורים חיצוניים ==

חשופי זרע, באתר אנציקלופדיה בריטניקה (באנגלית)חשופי זרע, באתר ITIS (באנגלית)
חשופי זרע, באתר Tropicos (באנגלית)
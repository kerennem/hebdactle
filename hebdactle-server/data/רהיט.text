הגדרת המושג רהיט אינה הגדרה מדויקת. על פי רוב, רהיט הוא עצם המצוי בתוך בניין, או במקום פתוח ומעוצב (גינה, רחוב) המשמש להישענות (מושבים ומיטות), אחסון (למשל, ארונות, כונניות, שידה, כיסא) או החזקת עצמים ומשטחי עבודה בגובה הרצוי מעל פני השטח (שולחן, אצטבה). מרבית הרהיטים הם ניידים ועמידים במשך שנים רבות.
יוצאים מן הכלל:

רהיטים מתכלים.
רהיטים המקובעים למקומם (ספסל רחוב).
רהיטים שיוצרו כחלק מהבניין בו הם מוצבים (כגון ארון קיר שחלק מדפנותיו הם קירות הבניין).
חפצים ניידים המצויים בבתים ואינם נתפשים כריהוט (מקרר, תמונה ארגז).הרהיט יכול להיבנות בעיצוב אמנותי, והרהיטים נחשבים כחלק מתחום האמנות הדקורטיבית. בנוסף לשימושם המעשי של הרהיטים, הם יכולים לשמש למטרות סימבוליות או דתיות. רהיטים ביתיים, יחד עם אבזרים כשעונים ואבזרי תאורה, משמשים ליצירת אווירה נעימה ונוחה בחלל הפנימי. ניתן לייצר ריהוט מחומרי גלם רבים, כגון עץ, מתכת, פלסטיק, ואפילו קרטון.


== רהיטים בתקופה הנאוליתית ==
ריהוט היה חלק מהסביבה המעוצבת בידי האנושית בתרבויות שלא נדדו. ניתן לראות ראיות לשרידי רהיטים מהתקופה הנאוליתית ומאוחר יותר בעת העתיקה בצורה של ציורים, כמו ציורי הקיר שהתגלו בפומפיי;
מגוון רהיטי אבן ייחודיים נחשפו בכפר הנאוליתי שממוקם באורקני. האתר מתוארך ל-2500-3100 לפנה"ס ובשל המחסור בעץ שהיה באורקני, אנשי סקארה נאלצו לבנות באמצעות אבן, חומר זמין שניתן לעבד אותו בקלות ולהפוך אותו לפריטים שימושיים בתוך הבית. כל בית הראה רמה גבוהה של תחכום והיה מצויד במגוון נרחב של רהיטי אבן, החל מארונות, שידות ומיטות למדפים, מושבי אבן ועוד. שידת אבן נחשבה כחשובה ביותר כפי שבאופן סמלי פנתה לעבר הכניסה בכל בית, ולכן זה היה הפריט הראשון שאתה רואה כאשר אתה נכנס, מספר יצירות אמנות דקורטיביות כגון מספר כדורים חצובים באבן נאוליתית נמצאו גם באתר.


== העולם הקלאסי ==
ריהוט עתיק נמצא כבר בטומולוס מה-8 לפנה"ס, טורקיה. פריטים שנמצאו במקום כוללים שולחנות אוכל משובצים. ישנם גם יצירות ששרדו מהארמון האשורי מהמאה ה-8 או ה-9 לפנה"ס. השטיח העתיק ביותר ששרד, הוא שטיח פאזיריק מהמאה ה-3 לפנה"ס שהתגלה בקבר קפוא בסיביר. רהיטים עתיקים ששוחזרו ממצרים כוללים מיטות מוזהבות, כיסאות מקבר קווין, ודוגמאות רבות כגון תיבות, מיטות וכיסאות מ-2550 לפני הספירה.


== ראו גם ==
ריהוט נגיש


== לקריאה נוספת ==
פיל, צ'רלוט ופיטר, ספר אומנות דקורטיבית, תרגום: בון, 2000.
פלמינג, ג'ון והיי הונוור, יון של אומנות דקורטיבית. ניו יורק: הרפר ורוו, 1977.


== קישורים חיצוניים ==
אודית לורן בלקין, ‏עיצוב, זה כל הסיפור, באתר ‏מאקו‏‏, ‏20 בספטמבר 2012‏
מילון למונחי רהיטים (1914), באתר האקדמיה ללשון
רהיט, באתר אנציקלופדיה בריטניקה (באנגלית)
תעשיית הרכב מפתחת, מעצבת, מייצרת, משווקת ומוכרת כלי רכב. בשנת 2019 יוצרו ברחבי העולם כ-92 מיליון כלי רכב, מהם כ-62 מיליון כלי רכב פרטיים והשאר מסחריים.


== היסטוריה ==
ראשיתה של תעשיית הרכב בשלהי המאה ה-19 במנהיים שבגרמניה אז נבנה לראשונה כלי רכב ממונע בנזין על ידי קרל בנץ. ב-1888 הוחל ייצור הרכב למטרת שיווק אחרי ששנתיים קודם לכן קיבל בנץ אישור לרישום הרכב כפטנט. בשנת 1898 לואי רנו הצרפתי פיתח את רכב המנועי הראשון שלו מדגם רנו Type A, באותה שנה, ב-1889, עיצבו גוטליב דיימלר וויליאם מייבאך את הרכב הראשון שנבנה כולו כרכב ממונע ולא ככרכרה רתומה למנוע. בשנת 1902 ייצר אדוארדו ביאנקי האיטלקי את דגם "ביאנקיני 12HP" ובשנת 1903 את דגם ביאנקי 8HP.
מאז מתחרים יצרני הרכב בעולם על לבם של הקונים בעיצוב, בחסכוניות הצריכה ובפאר.
עד לתחילת המאה ה-21 השלטה הייתה בידי מכוניות עם ממונע בנזין. בתחילת המאה ה-21 החלו להופיע מכוניות שמונעות על ידי סוללת ליתיום-יון. תחום זה התפתח מאוד וחלק מיצרני רכב החלו להודיע על העברה הדרגתית של פסי הייצור לרכבים חשמליים בלבד.
במכוניות משולבות כיום מערכות ממוחשבות רבות, הדבר גרם להתפתחות תופעת סייבר בעולם הרכב, כאשר האקרים מסוגלים לקבל שליטה על מערכות המותקנות ברכבים.


== תעשיית הרכב כיום ==
כיום תעשיית הרכב כוללת חברות ומותגי רכב רבים המתפלגים למספר אזורי-ייצור עיקריים:

האיחוד האירופי: קבוצת פולקסווגן, קבוצת PSA, פיאט ועוד;
ארצות הברית: ג'נרל מוטורס, פורד, טסלה וקרייזלר;
אסיה (יפן, סין, קוריאה הדרומית, הודו): מאזדה, יונדאי-קיה, הונדה, טויוטה, ניסאן, שאנגחאי אוטומוטיב, ג'ילי, ביג'ינג' אוטומוטיב, בי. ואי. די אוטו, צ'רי, טאטא, סמסונג מוטורסשיא ייצור המכוניות היה בשנת 2017 כאשר נוצרו כ-97 מיליון מכוניות, כאשר היצרן הגדול ביותר היא הרפובליקה העממית של סין עם כ-27 מיליון מכוניות.


== התפלגות תעשיית הרכב ==
תעשיות הרכב כוללות כארבעה עשר קונצרני תעשיות רכב גדולים המתרכזים בעיקר באיחוד האירופי, יפן, ארצות הברית, סין, הודו וקוריאה הדרומית. בתוך כל קונצרן שכזה מתאגדות מספר יצרניות רכב תחת אחזקת בעלים אחת (חברות ציבוריות) בעלות גרעין שליטה.


=== טויוטה ===
 ערך מורחב – טויוטהיצרנית הרכב הגדולה בעולם, ייצור ממוצע של כ-9.1 מיליון מכוניות בשנה, בשנת 2006 עברה טויוטה את ג'נרל מוטורס, שהיה תאגיד הרכב הגדול בעולם מאז תחילת המאה ה-20. הוקמה על ידי קיאישירו טויודה בשנת 1933.

איסוזו (יפן) - הוקמה ב-1918 ונקראת בשמה רק משנת 1949. בעבר הייתה בבעלות ג'נרל מוטורס אך נמכרה לטויוטה עקב קשיים כלכליים. רוב דגמי החברה הם משאיות קלות וטנדרים (PickUp).
דייהטסו (יפן) - הוקמה ב-1907, שינתה את שמה ל'דיהטסו' בשנת 1951, דגמי החברה ידועים בהיותם קטנים וחסכוניים בתצרוכת הדלק.
הינו (יפן) - מייצרת משאיות, טויוטה מחזיקה בכל מניותיה של הינו.
לקסוס (ארצות הברית) - הוקמה ב-1988 על ידי טויוטה כדי לתת מענה הולם לרכבי היוקרה האירופים מתוצרת גרמניה, בריטניה ואיטליה בשוק הכול כך חשוב לטויוטה, ארצות הברית. מאז הקמתה נגסה לקסוס בנתח השוק של יצרניות היוקרה הגרמניות באירופה ביחד עם האינפיניטי של קונצרן ניסן-רנו
סובארו (יפן) - כמו איסוזו, גם את סובארו רכשה טויוטה מידי ג'נרל מוטורס, הפעם בשנת 2005. סובארו הוקמה לאחר מלחמת העולם השנייה. בישראל ידועה סובארו בעיקר ברכב המשפחתי החסכוני שלה, סובארו אימפרזה ובגרסאות הספורט STI והראלי WRX שלו.


=== ג'נרל מוטורס ===

 ערך מורחב – ג'נרל מוטורסג'נרל מוטורס (ארצות הברית) הייתה עד 2006 קונצרן הרכב הגדול בעולם (ב-2006 הפסיד את הבכורה לקונצרן טויוטה היפני). ייצור ממוצע של כ-9 מיליון מכוניות בשנה. הוקם ב-1908 על ידי ויליאם דוראנט, הקונצרן מאגד תחתו כעשרה מותגים עולמיים:

אולדסמוביל (ארצות הברית) - הוקמה ב-1897, נרכשה על ידי ג'נרל מוטורס בשנת 1908, ב-2004 הכריזה ג'נרל מוטורס על פירוק החברה.
ביואיק (ארצות הברית) - הוקם ב-1903. לאחר היקלעות לקשיים כלכלים כבדים, ביקש מייסד ביואיק עזרה מדוראנט, ובתגובה רכש דוראנט את ביואיק.
דייהו (קוריאה הדרומית) - הוקמה ב-1937, לאחר מכן נקנתה על ידי קונצרן דייהו, ב-2001 הודיעה על פשיטת רגל שהובילה לרכישתה על ידי ג'נרל מוטורס.
האמר (ארצות הברית) - התחיל כמותג רכבי שטח צבאיים, נרכש על ידי ג'נרל מוטורס ב-1999. נחל הצלחה בארץ אחרי צאתו של ה-Hummer 2 וה-Hummer 3.
סאאב (שוודיה) - הוקמה ב-1949, בעבר עסקה ביצור מטוסים. ב-1990 רכשה ג'נרל מוטורס חלק גדול ממניותיה, ב-2000 השלימה את רכישת כל מניותיה.
סאטורן (ארצות הברית) - הוקמה ב-1990 על ידי ג'נרל מוטורס בניסיון לחדור לשוק המכוניות החסכוניות, מותג זה נחל כישלון חרוץ.
פונטיאק (ארצות הברית) - הוקמה ב-1906, נרכש על ידי ג'נרל מוטורס ב-1926. מייצרת בעיקר מכוניות עממיות 'ספורטיביות'.
קדילק (ארצות הברית) - הוקמה ב-1902, נרכשה על ידי GM ב-1909 עיקר דגמיה מכוונים לפלח השוק האמריקאי הגבוה.
שברולט (ארצות הברית) - הוקמה עם הקמתה של ג'נרל מוטורס. עד לא מזמן רכשה את המותג דייהו ו'הימרה' על המזרח הרחוק בכל הקופה, העבירה את הייצור למזרח והשיקה כלי רכב עממיים יותר.
הולדן (אוסטרליה) - הוקמה ב-1853, ב-1931 נרכשה על ידי ג'נרל מוטורס. חטיבה המפתחת מכוניות המותאמות לשוק האוקיאני, כגון המונארו הספורטיבית, אך גם משמשת כשם מותג לשיווק דגמי אופל באזור אוקיאניה.


=== פורד ===

 ערך מורחב – פורדקונצרן פורד הוא הקונצרן השלישי בגודלו בעולם, אולם מבחינת נכסים עומד הוא במקום הראשון. ב-1913 נפתח פס הייצור הראשון של פורד עם המודל T.

אסטון מרטין (בריטניה) - הוקמה בשנת 1913 על ידי ליונל מרטין ורוברט במפורד, ב-1993 רכשה פורד את אסטון מרטין מה שהוביל אותה לבעיות כלכליות. לאחרונה הכריזה אסטון מרטין על רכישתה על ידי קבוצת משקיעים ממדינות ערב הכוללים שני בנקי השקעות מאיחוד האמירויות ומליונר ערבי נוסף. בנוסף על כך, קרובה היא להשיק את האסטון מרטין ראפיד - רכב סדאן ספורטיבי.
דיימלר (בריטניה) - הוקמה ב-1986, ב-1960 נרכשה על ידי יגואר, ולאחר מכן התחברו כולם לקונצרן פורד.
לינקולן (ארצות הברית) - הוקמה ב-1917, הצטרפה לקונצרן פורד בשנת 1922. עיקר רכבי לינקולן הם רכבי יוקרה אמריקאים קלאסיים כמו הלינקולן טאון-קאר, נאביגייטור (מתחרה ישיר לאסקלייד של קאדילק).
מרקורי (ארצות הברית) - הוקמה על ידי פורד עצמה בשנת 1939. רכביה נמצאים בין היוקרתיים של הלינקולן לבין העממיים של פורד.


=== פולקסווגן ===
 ערך מורחב – קבוצת פולקסווגן
פולקסווגן הוא קונצרן הרכב הרביעי בגודלו בעולם והגדול ביותר ביבשת הקלאסית, אירופה. פולקסווגן הוקמה על ידי פרדיננד פורשה (שבעתיד תקרא על שמו חברת מכוניות ספורט קטנה). בשנת 1933 הטיל אדולף היטלר על פורשה לייצר מכונית עממית עבור כל גרמני, בקשה זו הולידה את החיפושית שייצורה נפסק דווקא במקסיקו.
כיום מחזיקת המניות העיקרית בפולקסווגן היא דווקא חברת פורשה, שנקראה על שם מייסד פולקסווגן. כושר הייצור הממוצע של קונצרן פולקסווגן כיום עומד על 5 מיליון מכוניות בשנה.

פולקסווגן (גרמניה) - המותג עצמו.
אאודי (גרמניה) - הוקמה בשנת 1899, בתחילה נקראה 'הורש', ב-1958 נרכשה הורש על ידי מרצדס, ולאחר מכן ב-1964 נמכרה לפולקסווגן. ב-1965 זכתה לשם 'אודי'. עיקר דגמיה של אודי ממוצבים כרכבי יוקרה.
בוגאטי (צרפת) - הוקמה על ידי אטורה בוגאטי, לפני מלחמת העולם השנייה נודעה ברכב אוטורויאל המפורסם, בוגאטי הכריזה פעמיים על שתי פשיטות רגל, עד אשר נרכשה על ידי פולקסווגן ב-1998. רכבה המפורסם כיום הוא הבוגאטי שירון ששבר את מחסום ה-1,500 כוח סוס לרכב סדרתי.
בנטלי (בריטניה) - הוקמה ב-1919. נרכשה על ידי רולס-רויס ב-1931, ולאחר מכן בשנת 1999 נרכשה על ידי פולקסווגן. רכבה המפורסם ביותר הוא בנטלי אזור.
למבורגיני (איטליה) - בתחילה ייצר פרוצ'יו למבורגיני טרקטורים, ב-1963 החל לייצר מכוניות ספורט. בשנת 1998 רכשה פולקסווגן את למבורגיני. למבורגיני נודעים ברכביהם הסופר-אקסקלוסיביים ובעלי העיצובים המרשימים ביותר כמו הקונטאש המפורסמת שפרצה דרך בעיצוב המכוניות בשנות ה-80.
סיאט (ספרד) - הוקמה ב-1950 כאשר פיאט היו בעליהם, נמכרו חלק ממניותיה לפולקסווגן ב-1981 ולאחר מכן השלימו הגרמנים את הרכישה ב-1986.
סקודה (צ'כיה) - בתחילה הייתה סקודה חברה לייצור אופניים ממונעים, לאחר מכן החלה ביצור מכוניות. בשנת 1991 נרכשה על ידי קונצרן פולקסווגן.


=== דיימלר-קרייזלר ===

 ערך מורחב – דיימלר-קרייזלרקונצרן דיימלר קרייזלר הוא למעשה מיזוג בין שתי חברות ענק, דיימלר הגרמנית עם קרייזלר האמריקאית. לפני המיזוג, הייתה דיימלר מהבעלים של מרצדס ומאייבך וסמארט, ומנגד קרייזלר הייתה בעלת דודג', ג'יפ, וקרייזלר עצמה. לאחר המיזוג רוב הדירקטור נשאר זהה לזה של מרצדס, מה שהביא לתביעות ענק כנגד החברה. כאמור, כולם נדחו על הסף.
מיזוג זה החזיק מעמד עד שנת 2007 כשחברת דיימלר מכרה את חלקה בקונצרן קרייזלר לחברת השקעות אמריקאית כתוצאה מכך קונצרן דיימלר-קרייזלר פוצל, כיום דיימלר וקרייזלר חברות מופרדות בבעלות שונה
מותגים בבעלות קרייזלר

ג'יפ (ארצות הברית) - הוקמה ב-1941 כיצרנית רכבי שטח לצבא ארצות הברית, מאז נקנתה ג'יפ על ידי קרייזלר ב-1987. למרות היותו שם מסחרי רשום של חברת קרייזלר, משמשת בישראל לעיתים קרובות המילה "ג'יפ" כשם גנרי לכל רכבי השטח.
דודג' (ארצות הברית) - הוקמה ב-1914 על ידי הנרי פורד שמינה את האחים ג'ון פרנסיס והורס הלג'ין דודג' לאחראים על חטיבה זו, לאחר מחלוקות בין השלושה החליטו אחראי דודג' לעבור לייצור נפרד, וכך קנתה קרייזלר את דודג' ב-1928.
פלימות' (ארצות הברית) - הוקמה ב-1928, מטרתה העיקרית של החברה הייתה להתחרות בשוק הרכבים העממים בפורד. בשנת 2001 הכריזה קרייזלר על פירוק פלימות' שכן מאז שנות ה-60 מכירות פלימות' לא מצליחות לנסוק.
קרייזלר (ארצות הברית) - הוקמה ב-1925, מתחרתה העיקרית היא ג'נרל מוטורס. עד 1955 רכשה קרייזלר את דודג' והקימה את פלימות'. במרוצת השנים סבלה קרייזלר ממשברים כלכליים קשים עד שבשנת 1998 התמזגה עם מרצדס, מה שלמעשה היה השתלטות עוינת של מרצדס על המותג קרייזלר.מותגים בבעלות דיימלר קרייזלר AG

מאייבאך (גרמניה) - הוקמה ב-1909, מייסדה היה וילהלם מאייבאך, מבין ממצאי מנוע הבערה, שעבד בדיימלר בעבר. אחרי שעזב את מקום עבודתו החליט לייצר מנועים לצפלינים עד 1921, מאז החליט להתמקד בייצור מכוניות פאר. לאחר מלחמת העולם ה-2 נרכשה מאייבך על ידי מרצדס. עד שנות ה-90 לא השיקה מרצדס ולו רכב אחד מתוצרת מאייבך.
מרצדס בנץ (גרמניה) - בשנת 1926 התמזגה דיימלר עם חברת בנץ. מכונית המרצדס, שנקראה על שם ביתו של מיליונר יהודי אוסטרי התמזגה עם מכוניות חברת בנץ והוליד את השם 'מרצדס-בנץ'. מכוניות מרצדס מיצבו את עצמן לאורך ההיסטוריה כמכוניות יוקרתיות בעלות עיצוב שמרני שנשבר בגרסת ה-CLS וה-CL.
סמארט (גרמניה) - שילוב בין חברת השעונים Swatch למרצדס שהוליד מכונית-מיקרו, הסמארט.


== נתוני ייצור ==


== ראו גם ==
תעשיית הרכב ביפן
תקן זיהום אוויר
תחנת דלק
סמלי יצרני רכב
רכב חשמלי מונע מצבר


== קישורים חיצוניים ==


== הערות שוליים ==
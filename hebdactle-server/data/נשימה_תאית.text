נשימה תאית היא התהליך המשמש להכנת מאגרי אנרגיה זמינה לשימוש ביצורים חיים.
הנשימה התאית מתרחשת בתוך תא. בתהליך הנשימה התאית מפורקות תרכובות אורגניות, בעיקר פחמימות אותן צרך ("אכל") האורגניזם קודם לכן; האנרגיה המשתחררת עם פירוק התרכובות משמשת להרכבת נוקלאוטיד ATP, (כאן A הוא עבור אדנוזין, T עבור tri (שלוש) ו P עבור פוספט (זרחן), מ ADP (אדנוזין די פוספט, כלומר אדנוזין עם שני זרחנים) ו Pi (פוספט אנאורגני). אחר כך, כשה- ATP יתפרק בתהליך הידרוליזה, האנרגיה שתיפלט תשמש להנעת תהליכים צורכי אנרגיה. לפירוט עקרונות הפקת האנרגיה בתא ראו: מטבוליזם. נציין גם, כי אותו ATP הוא אחד מארבעת הנוקלאוטידים הבונים את ה RNA.
ניתן לדמות באופן מטאפורי את מולקולת ה ATP לסוללה טעונה ואת ה ADP+P לסוללה פרוקה, כאשר בתהליך הנשימה התאית "נטענת הסוללה" ו ADP+P הופכים ל ATP. "הסוללה הטעונה", ATP, משמשת אחר כך להנעת תהליכים צורכי אנרגיה, שמפרקים את ה ATP בתהליך הידרוליזה של ATP, ל ADP+P ומנצלים חלק מהאנרגיה המשתחררת.
בתהליך הנשימה התאית מתרחש מעבר של אלקטרונים בין שני חומרים שונים. מעבר זה, בדומה למתרחש בסוללה החשמלית, הוא אחד הגורמים המניעים את תהליך ייצור ה-ATP.
טעות רווחת לחשוב שנשימה תאית קשורה בהכרח לצריכת חמצן. לדוגמה, חיידקים רבים מקיימים תהליכים של נשימה אל-אווירנית. מקור הטעות הוא כדלהלן: בבסיסם של כל תהליכי הנשימה עומדות תגובות חמצון-חיזור; אלו הן תגובות שבמהלכן אטומים מוסרים אלקטרונים לאטומים אחרים. בעבר היה פירוש המילה חמצון "התרכבות עם חמצן", אך בכימיה מודרנית שונתה משמעות המושג ל"מסירת אלקטרונים" (החומר שעובר חמצון מוסר אלקטרונים ל'מחמצן'). לכן אף על פי שבעבר קושרה הנשימה להתרכבות עם חמצן, כיום ידוע שחמצן איננו קולט האלקטרונים היחידי במערכות ביולוגיות בכלל, ובתהליך הנשימה התאית בפרט.


== שלושת שלבי הנשימה התאית ==
גליקוליזה: קיים כמעט בכל היצורים החיים; אינו דורש חמצן.
מעגל קרבס: קיים רק ביצורים אווירניים; אינו דורש חמצן.
זרחון חמצוני: קיים רק בייצורים אווירניים (אארוביים) ומתרחש רק בנוכחות חמצן.ביצורים פרוקריוטיים (חיידקים) מתרחשת הנשימה התאית בציטופלזמה; הזרחון החמצוני מתרחש על-גבי ממברנת התא. ביצורים איקריוטיים מתרחשת הגליקוליזה בציטופלזמה, מעגל קרבס בתוך המרחב הפנימי של המיטוכונדריה, והזרחון החמצוני על-גבי הממברנה הפנימית של המיטוכונדריה. לא בכדִי מכוּנוֹת המיטוכונדריה "תחנות הכוח של התא"; בהן מתרחשים השלבים המכריעים ביותר בנשימה התאית.


== הסבר בסיסי על תהליך הנשימה התאית ==
תהליך של פירוק גלוקוז והפקת אנרגיה ממנו.
הגלוקוז מגיע לתא דרך תעלות לציטופלזמה.
בציטופלזמה מתפרק הגלוקוז לשתי מולקולות זהות (חומצה פירובית) 2C3H4O3.
בתהליך הפירוק משתחררת אנרגיה כימית.
החומצה הפירובית רעילה לתא וכדי להימנע ממוות על ידי החומצה הפירובית יכול התא לבצע אחת משתי הפעילויות:

התא יכול להפוך את החומצה הפירובית לחומר המסוגל לצאת דרך התעלות: חומצת חלב/אתנול (=אלכוהול)/חומצה אצטית. (תהליך הנקרא תסיסה).
לסלק את החומצה הפירובית על ידי שימוש במיטוכונדריה היודעות לפרק את החומצה הפירובית ל-H2O ולCO2 התהליך מחייב שימוש בחמצן. התהליך האירובי המלא: 
  
    
      
        
          C
          
            6
          
        
        
          H
          
            12
          
        
        
          O
          
            6
            (
            a
            q
            )
          
        
        +
        6
        
          O
          
            2
            (
            g
            )
          
        
        ⟶
        6
        C
        
          O
          
            2
            (
            g
            )
          
        
        +
        6
        
          H
          
            2
          
        
        
          O
          
            (
            l
            )
          
        
      
    
    {\displaystyle C_{6}H_{12}O_{6(aq)}+6O_{2(g)}\longrightarrow 6CO_{2(g)}+6H_{2}O_{(l)}}
  התהליך המוזכר ב-1 הוא נשימה אנאירובית (תהליך אשר לא מחייב שימוש בחמצן) והתהליך המוזכר ב-2 הוא תהליך נשימה אירובית (תהליך המחייב שימוש בחמצן).


== ראו גם ==
מאגר החמצן בגוף האדם
היפוקסיה
תסיסה


== קישורים חיצוניים ==
נשימה תאית, באתר אנציקלופדיה בריטניקה (באנגלית)
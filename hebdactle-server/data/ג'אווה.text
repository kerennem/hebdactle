ג'אווה (בשפת הג'אווה: ꦗꦮ; באינדונזית: Jawa), או יאווה, הוא אי באינדונזיה. זהו האי המאוכלס ביותר בעולם, ומהאזורים הצפופים ביותר על פני כדור הארץ. שטחו של האי 132,187 קמ"ר, ובשנת 2020 חיו בו כ-148 מיליון בני אדם. נתונים אלו משקפים צפיפות של כ-1,120 איש לקמ"ר. האי ג'אווה הוא האי ה-13 בשטחו בעולם והרביעי בשטחו בארכיפלג המלאי.


== גאוגרפיה ==
בצפון-מערב האי נמצאת בירת אינדונזיה, ג'קרטה.
באי קיימים הרי געש, בחלקם פעילים, כמו הר קלוד, הר מראפי, הר ראונג והר ברומו


== טבע ==
הפאונה באי כוללת מיני בעלי חיים טרופיים, חלקם נדירים ואנדמיים, כגון: הבנטנג, חזיר ורוקוזי, איילון ג'אווני, אייל טימור, מונטיאק מצוי, קופים כמו גיבונים, לוטונג ג'אווה ולוריס איטי מקומי וכן עופות כמו הטווס הירוק, ארגוס גדול, קלאו קרנפי ועופות דורסים כמו עיט נצי של ג'אווה. מפורסם בין החיות הנדירות הוא קרנף ג'אווה שכמעט נכחד העולם וכיום מצויים ממנו בטבע פחות מ-50 פרטים.
בעבר היה נפוץ גם טיגריס ג'אווה, אך הוא נכחד מהעולם.


== היסטוריה ==
בשנת 1892 נמצאו באי שרידים של "אדם ג'אווה" מלפני 1.7 מיליוני שנים. באתר גונונג פדאנג נצאו שרידים של פעילות אנושית מלפני כ-9500 שנים. לפי עדויות עתיקות מסין, כבר במאה הראשון לפני הספרייה באי קייתה קיימת ממלכה.
סוחרים הודים הגיעו אי במאה הרביעית לספירה. הסוחרים הביאו איתם לאי את ההינדואיזם ואת שיטת הקאסטות. במשך כ-1,000 שנים היו רוב תושבי האי הינדים. כאשר הגיע האסלאם לאזור, במאה ה-16, החליטה הקאסטה השלטת לברוח אל האי באלי ולהתיישב בו. התושבים שנשארו בג'אווה קיבלו עליהם את דת האסלאם.
מהתקופה ההינדית נשארו באי העיר יוגיאקרטה שהייתה הבירה הקדומה של האי ומרכז תרבותי חשוב. ניתן לראות שרידים לתרבות ההינדית ברחבי העיר בדמות הצגות התיאטרון, המוזיקה המקומית (כלי הקשה, חלילי חזרן וכלי מיתר הנקראים "גמלאן"), ושרידים ארכאולוגיים עתיקים כמו הבורובודור, שהוא מעין אוסף של מקדשים וסטופות המוקפים באזור מיוער.
בסוף מאי 2006 פקדה את האי רעידת אדמה בעוצמה 6.2 בסולם ריכטר. הרעידה גרמה למותם של יותר מ-5,000 בני אדם. ב-17 ביולי 2006 הכה בחופיו הדרומיים של האי צונאמי בגובה של כ-2 מטרים, בעקבות רעידת אדמה של 7.5 בסולם ריכטר, שהתרחשה בלב ים. באסון נהרגו בין 700 ל-1,000 בני אדם וכ-45,000 בני אדם איבדו את בתיהם.


== גלריה של בעלי חיים מהאי ==

		
		


== ראו גם ==
דרך הדואר הגדולה
ג'אווניסים


== קישורים חיצוניים ==

ג'אווה, באתר אנציקלופדיה בריטניקה (באנגלית)
שְּׂפַמְנוּנָאִים (שם מדעי: Siluriformes) הם סדרת דגים גדולה החיה במים מתוקים ברחבי העולם. מקור שמם הוא הזיפים, הקרויים בינים, שצומחים לרוב המינים מהפה ומשווים להם צורת שפם. ישנם סוגים מגוונים של שפמנונים משפמנון המקונג הענקי או דג הסילור האירופי ששוקל 200 ק"ג ועד לדג הקנדירו הטפיל וכמה מהמינים חסרי קשקשים או עור בכלל.
בישראל קיים מין אחד של שפמון - שפמנון מצוי (Clarias gariepinus).
דגי השפמנון נחשבים כדגים המזיקים לסביבה ולמגדלי הדגים. הם דגים מסחריים וראויים למאכל, אך ביהדות אינם כשרים. הם גם מותאמים לאקווריומים במקרים רבים וחלקם תורמים לאקווריומים כמו דגי השרייניים והקוריסיים.
המין שפמנון תניני ענק נודע כאוכל אדם לאחר תקריות טריפה שקרו בנהר קורי שבנפאל והצביעו על שפמנון טורף.
השפמנונים משתמשים בזיפיהם כדי לחוש את הסביבה ולמצוא טרף. הם מזנקים לעבר טרפם ובולעים אותו ברגע ובהרבה מקרים הם מתקבצים יחד ב"סעודת זלילה". לעיתים הם נמצאים גם על היבשה במים רדודים.
לשמפנונאים חוש טעם מפותח במיוחד, וכזה שאינו מוגבל לאזור הפה בלבד. לשפמנון הערוצים הנפוץ בצפון אמריקה יש כ-680,000 בלוטות טעם המפוזרות על פני כל גופו (כולל הסנפירים) - פי 100 ממספר בלוטות הטעם בגוף האדם. 


== משפחות השפמנונאים ==
ישנם 36 משפחות בסדרה:

Akysidae
Amblycipitidae
Amphiliidae
אַרְיוּסִיִּים (Ariidae)
אספרדיניים (Aspredinidae)
Astroblepidae - בו סוג יחיד
Auchenipteridae
בגרידיים (Bagridae)
קוריסיים (Callichthyidae)
שפמנוני לווייתן (Cetopsidae)
Chacidae - בו סוג יחיד
שפמנוניים (Clariidae)
Cranoglanididae - בו סוג יחיד
Diplomystidae - בו סוג יחיד
דורסיים (Doradidae)
Erethistidae
Heptapteridae
Heteropneustidae
Hypophthalmidae
איכטלוריים (Ictaluridae)
Lacantuniidae
שרייניים (Loricariidae)
שפמנוני חשמל (Malapteruridae)
מוקוקיידים (Mochokidae)
Nematogenyidae
Olyridae
שפמנוני כריש (Pangasiidae)
Parakysidae
פימלודיים (Pimelodidae)
שפמיתיים (Plotosidae)
Pseudopimelodidae
Schilbeidae
Scoloplacidae
סילוריים (Siluridae)
סיסוריים (Sisoridae)
שפמנונים ערפדיים (Trichomycteridae)


== קישורים חיצוניים ==

שפמנונאים, באתר ITIS (באנגלית)
שפמנונאים, באתר NCBI (באנגלית)
שפמנונאים, באתר Animal Diversity Web (באנגלית)
שפמנונאים, באתר האנציקלופדיה של החיים (באנגלית)
שפמנונאים, באתר GBIF (באנגלית)
שפמנונאים, באתר אנציקלופדיה בריטניקה (באנגלית)


== הערות שוליים ==
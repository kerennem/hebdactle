חטפיתיים (שם מדעי: Muscicapidae) או חטפיות היא משפחה מרובת מינים של ציפורי שיר קטנות. במשפחה כ-70 סוגים שתחום מחייתם מוגבל ליבשות העולם הישן: אפריקה, אסיה ואירופה. רוב החטפיות הן שוכנות עצים הניזונות בעיקר מחרקים, אשר אותן הן חוטפות במעופן. הן מאופיינות בשיבה מיידית אל עמדת התצפית שלהן, ומכאן שמן העברי, כמו גם האנגלי - flycatcher.


== מאפיינים ==
מראה ציפורים אלו מגוון מאוד, בדרך כלל השירה אינה מורכבת וקריאתם צורמנית. גודל גופם קטן עד בינוני הנע באורכו מ-10 ס"מ ועד 21 ס"מ. מינים רבים בעלי צבע חום עמום, אולם המופע של כמה מינים עשוי להיות מגוון ובהיר, במיוחד אצל הזכרים. לרובם יש מקור רחב ומשוטח המותאם ללכידת חרקים במעופם, אולם לכמה מינים התרים אחר מזונם בקרבת הקרקע יש מקור מעודן יותר.
חטפיות של העולם הישן נמצאות כמעט בכל נוף עם מספיק עצים, מיער עבות ועד שטחים פתוחים, אפילו ביערות הרי ההימלאיה. המינים הצפוניים יותר נודדים דרומה בחורף, ובכך הם מבטיחים לעצמם אספקה קבועה של חרקים.
מיקום הקן משתנה ממין למין, והוא בנוי בקפידה בצורת סלסילה שטוחה בצמרות העצים, במדפי צוקים, או פשוט בחור הקיים בעץ שירופד בחומרי קינון. המינים המקננים בחורי עצים נוטים להניב תטולה גדולה יותר, הכוללת בממוצע 9 ביצים, בהשוואה ל-2 עד 5 אצל המינים האחרים.


== מיון ==
חוקרים איחדו בעבר את משפחת הקיכליים במשפחה זו, יחד עם הסבכיים והטימליים. מחקרים ביוכימיים שנעשו לאחרונה ממקמים טקסונים מסורתיים של קיכליים כגון הצוקית, Myiophonus ,Brachypteryx, Alethe כאן במשפחת החטפיות. מנגד הטקסונים Saxicolinae, Grandala ,Cochoa שוייכו לקיכליים.
כרגע משפחת החטפיות מחולקת לשתי תתי-משפחה, Turdinae, ו-Muscicapinae, חלוקה זו עשויה להיות מלאכותית, מאחר שמינים המשויכים לתת-משפחה אחת עשויים להיות קרובים יותר לתת-משפחה האחרת, ולכן כל המבנה הטקסונומי של המשפחה ככל הנראה ישתנה מאוד בעתיד.


== סוגים ==


== מיני המשפחה בישראל ==
שחור-זנב Cercomela melanura
חמרייה חלודת-זנב Cercotrichas galactotes
חמרייה שחורה Cercotrichas podobe
אדום-החזה Erithacus rubecula
חטפית שחורת-עורף Ficedula hypoleuca
חטפית לבנת-עורף Ficedula albicollis
חטפית גמדית Ficedula parva
חטפית טורקית Ficedula semitorquata
אירניה Irania gutturalis
זמיר הירדן Luscinia megarhynchos
זמיר מנומר Luscinia luscinia
כחול-החזה Luscinia svecica
צוקית חכלילית Monticola saxatilis
חטפית טאיגה Flycatcher Taigh
צוקית בודדת Monticola solitarius
חטפית אפורה Muscicapa striata
סלעית אירופית Oenanthe oenanthe
סלעית ערבות Oenanthe isabellina
סלעית מדבר Oenanthe deserti
סלעית קיץ Oenanthe hispanica
סלעית שיחים Oenanthe pleschanka
סלעית קפריסאית Oenanthe cypriaca
סלעית חורף Oenanthe finschii
סלעית לבנת-כנף Oenanthe lugens
סלעית נזירה Oenanthe monacha
סלעית שחורת-בטן Oenanthe leucopyga
סלעית שחורה Oenanthe leucura
סלעית חלודת-שת Oenanthe xanthoprymna
סלעית חלודת-זנב Oenanthe moesta
חכלילית אדומת-גב Phoenicurus erythronota
חכלילית עצים Phoenicurus phoenicurus
חכלילית סלעים Phoenicurus ochruros
דוחל שחור Saxicola caprata
דוחל חום-גרון Saxicola rubetra
דוחל שחור-גרון Saxicola torquata
כחול-הזנב Tarsiger cyanurus


== קישורים חיצוניים ==

חטפיתיים, באתר אנציקלופדיה בריטניקה (באנגלית)חטפיתיים, באתר ITIS (באנגלית)
חטפיתיים, באתר NCBI (באנגלית)
חטפיתיים, באתר Animal Diversity Web (באנגלית)
חטפיתיים, באתר האנציקלופדיה של החיים (באנגלית)
חטפיתיים, באתר GBIF (באנגלית)
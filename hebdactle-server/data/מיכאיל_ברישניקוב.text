מיכאיל ניקולביץ' ברישניקוב (ברוסית: Михаил Николаевич Барышников; נולד ב-27 בינואר 1948) הוא רקדן ושחקן רוסי-אמריקאי.


== ביוגרפיה ==
ברישניקוב נולד בריגה, ברית המועצות (כיום בירת לטביה) לאב מהנדס ולאם חייטת.


=== קריירת המחול ===
ב-1960 החל ברישניקוב ללמוד בלט בעיר הולדתו ובהמשך, משנת 1964 התקבל לאקדמיה לבלט על שם וגנובה ליד תיאטרון מריאינסקי בלנינגרד. בזכות כישרונו הרב הוא התקבל ללהקת הבלט קירוב בלנינגרד ב-1966. הופעת הבכורה שלו בבלט קירוב הייתה בבלט ז'יזל. הופעותיו עם בלט קירוב זכו לביקורות נלהבות: מבקר המחול של הניו יורק טיימס קרא לו "הרקדן המושלם ביותר" שראה מעודו. 
בשנת 1974, בזמן שהיה בסיבוב הופעות עם להקת בולשוי בקנדה, נעלם ברישניקוב. לאחר מספר ימים הוא התגלה בארצות הברית ושם קיבל מקלט מדיני.
בין 1974 ל-1979 הוא היה רקדן ראשי בתיאטרון הבלט האמריקאי (American Ballet Theatre), אבל גם רקד בלהקות בלט ומחול מודרני שונות ברחבי לעולם. אחרי כן הוא הצטרף ללהקת הבלט של ניו יורק למעט יותר משנה, ועבד עם הכוריאוגרף ג'ורג' בלנשין. ב-1980 הוא חזר לעבוד בתיאטרון הבלט האמריקאי כרקדן ומנהל אמנותי במשך עשור. ב-3 ביולי 1986, הוא קיבל אזרחות אמריקאית. בין השנים 1990 ל-2002 הוא כיהן כמנהל אמנותי של "פרויקט המחול וייט אוק", להקת מחול שהקים עם מארק מוריס.
ברישניקוב קיבל בשנת 2000 פרס כבוד מטעם מרכז קנדי לאמנויות הבמה. כיום[דרושה הבהרה] הוא מעורב בהקמת מרכז האמנויות ברישניקוב בניו יורק.


=== קריירת משחק ===
ב-1977 שיחק ברישניקוב בתפקידו הקולנועי הראשון, "נקודת מפנה", ועל כך היה מועמד לפרס אוסקר לשחקן המשנה הטוב ביותר. ב-1985 כיכב בסרט "לילות לבנים". בעונה האחרונה של הסדרה "סקס והעיר הגדולה" גילם את אלכסנדר פטרובסקי, החבר של קארי בראדשו.


=== חיים אישיים ===
לברישניקוב שלושה ילדים - סופיה, אנה ופיטר, מהבלרינה לשעבר ליסה ריינהרט, ובת נוספת בשם אלכסנדרה מהשחקנית ג'סיקה לאנג.


== קישורים חיצוניים ==

 מיכאיל ברישניקוב, במסד הנתונים הקולנועיים IMDb (באנגלית)
 מיכאיל ברישניקוב, באתר AllMovie (באנגלית)
 מיכאיל ברישניקוב, באתר Rotten Tomatoes (באנגלית)
 "מיכאיל ברישניקוב", במסד הנתונים הקולנועיים Kinopoisk.ru (ברוסית)
 מיכאיל ברישניקוב, באתר Discogs (באנגלית)
עמותת הריקוד על שם ברישניקוב
נעמה לנסקי, ‏מחולל פלאים, באתר ישראל היום, 18 ביוני 2010
סמדר הירש, מתרפק על העבר: על המופע של ברישניקוב בישראל, באתר nrg‏, 30 ביוני 2010
אלעד סמורזיק, אל תדברו על רוסיה, באתר הארץ, 28 באוקטובר 2011
מרב יודילוביץ', מיכאיל ברישניקוב: "יש הרבה אדרנלין בתיאטרון", באתר ynet, 13 בנובמבר 2011
מרב יודילוביץ' ולירון סיני, מיכאיל ברישניקוב: "ישראל - חוויה יוצאת דופן", באתר ynet, 13 בנובמבר 2011
ורד אילון, לתפוש את הרגע המושלם – ברישניקוב מאחורי המצלמה(הקישור אינו פעיל), באתר אפוק טיימס, 29 אוקטובר, 2012
מרב יודילוביץ', מיכאל ברישניקוב: "היצירה החשובה של חיי", באתר ynet, 8 בדצמבר 2015
עדי רובינשטיין, ‏מיכאיל שלי, באתר ישראל היום, 20 בינואר 2016
מרב יודילוביץ', ברישניקוב: "היצירה על ברודסקי היא החשובה בחיי", באתר ynet, 21 בינואר 2016 
מיכאיל ברישניקוב, באתר אנציקלופדיה בריטניקה (באנגלית)
נהר הלנה (ברוסית: Лена) הוא נהר גדול בסיביר, רוסיה. זהו הנהר התשיעי באורכו בעולם.
הדלתה שלו קפואה 7 חודשים בשנה. אורכו כ-4,400 ק"מ. הלנה הוא מקור חשוב לדיג לתושבי האזור. חלק מהאזור שהנהר עובר בו מוגדר כשמורת טבע.
זרימת הנהר מתחילה בהרי הבאיקל, לא רחוק מימת באיקל, בשמורת הטבע לנה, והוא זורם מערבה לכיוון קאטשוג (Katshug) ואז צפונה (עד למפגש עם וילוי) ולבסוף צפון מזרחה. הוא עובר בעיר יקוטסק. כיוון שהנהר קפוא, משתנה ספיקתו משמעותית: מ-2,800 מ"ק/שנייה בינואר ל-66,500 מ"ק/שנייה ביוני.
הנהר קפוא מאוקטובר עד יוני ובזמן זה הוא משמש ככביש. במאי הנהר מפשיר. זכורה במיוחד ההצפה בשנת 2001 שהציפה את העיר לנסק.
כינויו של לנין לקוח משם הנהר.


== קישורים חיצוניים ==
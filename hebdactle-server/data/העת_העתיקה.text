העת העתיקה היא תקופה בהיסטוריה, אשר ראשיתה בעת הופעת כתב היתדות כששת אלפים שנה לפני זמננו במסופוטמיה וסיומה מצוין על פי מרבית האסכולות בנפילת האימפריה הרומית המערבית במאה ה-5 לספירה (בשנת 476). העת העתיקה התאפיינה בבידוד התרבויות לפי אזורי מחיה. כך התרבויות של אמריקה היו מנותקות מאירואסיה ולא היו קשרים כלשהם ביניהם. גם בתוך אירואסיה, שהיא יבשת אחת, היה ניתוק רב בין התרבויות השונות בגלל אמצעי התחבורה הדלים של התקופה שלא אפשרו ניידות גבוהה. כך נוצרו מרכזי תרבות מבודדים יחסית עם אזורי השפעה מקומיים. למרות זאת, היו גלי הגירה גדולים שגרמו לאובדן תרבויות שלמות בכיבוש והרס מוחלט. גלי הגירה אלה נוצרו על רקע משברים כלכליים ופוליטיים בארצות המוצא של המהגרים.


== חלוקה לתקופות משנה ==
נהוג לחלק את העת העתיקה לשתי תקופות משניות: תקופת הברונזה ותקופת הברזל.
תקופת הברונזה מתייחסת לתקופה בה האדם הגיע לרמה הטכנולוגית המאפשרת ייצור ועיצוב כלים מברונזה. בתקופה זו החל האדם לפתח שיטות להתכה ולעיצוב של ברונזה. היא החלה בסביבות 3300 לפנה"ס במסופוטמיה ומצרים ומשם התפשטה ללבנט, אנטוליה ופרס. בתקופות הבאות התפשטה ליתר חלקי אסיה ולאירופה. האפשרות לעיצוב כלים מברונזה תרמה לפיתוח החקלאות ואפשרה את התפתחות הציוויליזציות המתקדמות הראשונות.
תקופת הברזל מתייחסת לתקופה בה האדם הגיע לרמה הטכנולוגית המאפשרת ייצור ועיצוב כלים מברזל. טכניקות ראשונות לעיצוב כלים מברזל התפתחו באזור אנטוליה והקווקז בסוף האלף השני לפנה"ס ובאזור הלבנט בתחילת האלף הראשון לפנה"ס. במזרח הרחוק ורוב אירופה התפתחה תקופה זו בהדרגה בין המאה ה-8 לפנה"ס למאה ה-6 לפנה"ס. בצפון גרמניה, סקנדינביה ובריטניה הגדולה תקופה הברזל החלה רק במאה ה-5 לפנה"ס.
המושג התקופה הקלאסית, מופיע בהיסטוריוגרפיה שנכתבה במערב לתיאור ימי הזוהר של יוון ורומא.


== תרבויות בולטות ==


=== אירופה ===
גאלים
שבטים גרמאניים
יוון העתיקה (יוון המיקנית, יוון המינואית, יוון הקלאסית, יוון ההלניסטית)
רומא העתיקה
קלטים
מוקדון
תראקיה
סקיתים
סרמטים
הונים
קימרים


=== המזרח הקרוב ===
שומר
עילם
אכד
פיניקים
ארם
כנען
בבל
אשור
יהודים (ממלכת ישראל המאוחדת, ממלכת יהודה, ממלכת ישראל, ממלכת החשמונאים)
מדי
פרס (הממלכה האחמנית, האימפריה הפרתית, האימפריה הסאסנית)


=== חצי האי ערב ===
נבטים
סבא
חמיר
דעמת


=== המזרח הרחוק ===
סין
הודו (תרבות עמק האינדוס, האימפריה המאורית, אימפריית קושאן, ממלכת גופטה)
יפן (ג'ומון, יאיואי, קופון)
קוריאה
שיונגנו


=== אסיה הקטנה ===
חתים (הממלכה החתית הקדומה, האימפריה החתית, הממלכות החתיות החדשות)
פריגיה
לידיה
חורים (מיתני, אוררטו)
ארמניה


=== אפריקה ===
קרתגו
אקסום
כוש
מצרים העתיקה
פונט
נוביה
נוק


=== אמריקה ===
העת העתיקה באמריקה נמשכה עד לסוף המאה ה-15 ותחילת המאה ה-16 ונקראת גם התקופה הטרום קולומביאנית.

אולמקים
טאוטיווקאן
בני המאיה
אינקה
אצטקים
תרבות נסקה
טיוואנאקו
צ'אווין
וארי
צ'יקו


== ראו גם ==
שלהי העת העתיקה
התפתחות המדע בעת העתיקה


== קישורים חיצוניים ==
״מתחילים מהתחלה״ - פרק על ערש התרבות בפודקאסט ״מינהר הזמן״, ״כאן״, תאגיד השידור הישראלי


== הערות שוליים ==
הצרעות הן חרקים מסדרת הדבוראים המהווים קבוצה פאראפילטית. הצרעות הן האב הקדמון של הדבורים והנמלים, וכל הדבוראים שאינם דבורים או נמלים מכונים צרעות. הצרעות המוכרות ביותר משתייכות לתת-המשפחות Vespinae ו-Polistinae. צרעות אלה הן חרקים חברתיים, ולנקבות יש עוקץ המכיל ארס. מינים מוכרים בישראל הם הצרעה הגרמנית, הצרעה המזרחית ("דבור") וצרעת הפלך (פלכית).
הצרעות היא קבוצה גדולה ומגוונת שהתמיינה למספר התאמות אבולוציוניות שונות, כפי שניכר במגוון דרכי ההזנה של המינים השונים:

ציד של חרקים ופרוקי-רגליים אחרים
הטלת הביצים בתוך גופם של חרקים אחרים (פרזיטואידיות)
הטלת הביצים בתוך רקמות צמחיות, ולעיתים יצירת עפצים
איסוף אבקה או צוף מפרחיםשתי הקבוצות הראשונות כוללות מינים רבים בעלי תועלת לאדם בתור אויבים טבעיים של מזיקים (חלקם משמשים בהדברה ביולוגית), ואילו הקבוצה השלישית כוללת מינים רבים שהם עצמם מזיקים קשים לגידולים חקלאיים. במינים רבים דרכי ההזנה משתנות בין שלבי החיים השונים. למשל, הזחלים ניזונים מטרף, ואילו הבוגרים ניזונים מצוף פרחים.


== מיון ==
טווח הטקסונים אליהם מתייחס השם העממי "צרעה" משתנה מעט בין שפות שונות. באנגלית, המילה wasp מתייחסת אך ורק לדבוראים מקבוצת הדבוראים השנציים (Apocrita) שאינם דבורים או נמלים, ולא לקבוצת הדבוראים האל-שנציים (Symphyta). בעברית, לעומת זאת, הדבוראים האל-שנציים נקראים אף הם צרעות.
לרוב קבוצות הצרעות שייכות לעל-משפחות הבאות:

Stephanoidea
Ceraphronoidea
Evanioidea
Ichneumonoidea
Proctotrupomorpha
Trigonaloidea
Aculeata


== גלריית תמונות ==

		
		
		
		


== קישורים חיצוניים ==

צרעה, באתר אנציקלופדיה בריטניקה (באנגלית)
אסף רונאל, מחקר: איך צרעות הופכות עכבישים לזומבים, באתר הארץ, 1 במאי 2019
הניו יורק טיימס, מדענים גילו מדוע צרעות החלו לעטות פלומה לבנה, באתר הארץ, 16 ביולי 2020
הניו יורק טיימס, הצרעה הטפילה אורמירוס לבוטוס התגלתה כמקבץ של 16 מינים זהים למראה, באתר הארץ, 22 בפברואר 2022


== הערות שוליים ==
זריקת דיסקוס, ענף ספורט אולימפי, אחד ממקצועות הזריקה שבמסגרת ענף האתלטיקה.
זריקת דיסקוס הוא אחד מענפי הספורט העתיקים ביותר והחל עוד במשחקים האולימפיים ביוון העתיקה.
בתחרות זריקת דיסקוס המתחרים זורקים דסקה עגולה מעל מגרש מסומן. למנצח מוכתר מי שזורק למרחק הגדול ביותר.
יש הבדל בין משקל הדיסקוס בין תחרות הגברים לתחרות הנשים. משקל הדיסקוס של הגברים הוא 2 ק"ג, ושל הנשים הוא ק"ג אחד.
זורק הדיסקוס אוחז בו ביד אחת מתוחה כאשר היא מורמת לצד גופו, מסתובב סביב עצמו, כדי לתת לדיסקוס תנופה, וזורק את הדיסקוס.


== תיאור הדיסקוס ==
צידיו של הדיסקוס התקני עשויים אחד החומרים הבאים: פלסטיק, עץ, מתכת, פיברגלס או סיבי פחמן. לעיתים משתמשים בדיסקוס מגומי קשיח.
שולי הדיסקוס עשויים ממתכת, ופנים הדיסקוס אף הוא מתכת, שמהווה את משקל הדיסקוס. 
שולי הדיסקוס וצידיו מוכרחים להיות חלקים, ללא בליטות, קצוות חדים, חריצים או שקעים, שעלולים לשמש כאמצעי אחיזה לאצבעות.


== חוקים ==
את הדיסקוס זורק מתחרה העומד בתוך מעגל בקוטר 2.5 מטר. המעגל נמוך מהרצפה ב-20 מילימטר, ורצפתו בטון. לזורק אסור לצאת מתחום המעגל או לגעת ברגליו ברצפה המוגבהת לפני נחיתת הדיסקוס. על הדיסקוס לנחות בשטח הנוצר מזווית של 34.92 מעלות- ה"סקטור". אזור הזריקה מוקף גדר גבוהה על מנת להבטיח את ביטחון הסובבים.
לא קיימים חוקים לגבי אופן הזריקה של הדיסקוס. 
לאחר נחיתת הדיסקוס, נמדד המרחק בין קצהו הקדמי של תחום המעגל, למקום הנחיתה הראשוני של הדיסקוס. למקום שבו נעצר הדיסקוס בסוף אין משמעות.
זריקה פסולה אינה נמדדת. 
ברוב התחרויות מוקצבים שלושה או שישה ניסיונות זריקה לכל מתחרה. המתחרה שזרק את הדיסקוס למרחק הגדול ביותר באחד מן הניסיונות מוכרז כמנצח. לשאר ניסיונות הזריקה יש משמעות רק במצב של שוויון (תיקו). במקרה כזה, ישמשו הזריקות האחרות כשוברי שוויון, ובתחרות ינצח המתחרה שהוא גם בעל הזריקה השנייה בטיבה.


== שיאי העולם ==
שיא העולם לנשים בזריקת דיסקוס שייך לגבריאלה ריינש (מזרח גרמניה מזרח גרמניה) - 76.80 מטר, (1988).
שיא העולם לגברים בזריקת דיסקוס שייך ליורגן שולט (מזרח גרמניה מזרח גרמניה) - 74.08 מטר, (1986).


== האלופים האולימפיים (ריו דה ז'ניירו 2016) ==
האלופה האולימפית בזריקת דיסקוס היא סנדרה פרקוביץ' (קרואטיה קרואטיה) - 69.21 מטר.
האלוף האולימפי בזריקת דיסקוס הוא כריסטוף הרטינג (גרמניה גרמניה) - 68.37 מטר.


== אלופי העולם (לונדון 2017) ==
אלופת העולם בזריקת דיסקוס היא סנדרה פרקוביץ' (קרואטיה קרואטיה) - 70.31 מטר.
אלוף העולם בזריקת דיסקוס הוא אנדריוס גודזיוס (ליטא ליטא) - 69.21 מטר.


== שיאני ישראל בזריקת דיסקוס ==
סיוון ג'אן ממכבי בני הנגב באר שבע קבעה ב-16 בפברואר 2008 שיא ישראלי חדש של 59.92 מטר
איגור אברונין ממכבי תל אביב קבע ב-1 ביוני 1991 שיא ישראלי חדש של 62.24 מטר


== עשר זורקות הדיסקוס הטובות בכל הזמנים ==


== עשרת זורקי הדיסקוס הטובים בכל הזמנים ==


== האלופות והאלופים האולימפיים בזריקת דיסקוס ==


== האלופות והאלופים העולמיים בזריקת דיסקוס ==


== ראו גם ==
זורק הדיסקוס
התפתחות שיא העולם בזריקת דיסקוס (ויקיפדיה אנגלית)
הטלת כידון


== קישורים חיצוניים ==

זריקת דיסקוס, באתר אנציקלופדיה בריטניקה (באנגלית)
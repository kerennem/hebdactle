ז'אק-איב קוסטו (בצרפתית: Jacques-Yves Cousteau;‏
11 ביוני 1910 – 25 ביוני 1997) היה אקולוג וחוקר ים. נחשב לאבי הצלילה המודרנית והצילום התת-מימי. הוא היה חבר באקדמיה הצרפתית, אליה התקבל ב-1989.


== ביוגרפיה ==
קוסטו נולד בסן-אנדרה דה-קובזק שבצרפת לדניאל ואליזבת קוסטו, נפטר בפריז. היה ידוע גם כקפטן קוסטו.
המצאתו העיקרית היא מערכת נשימה פתוחה (Aqua-Lung). בשנות העשרים והשלושים של המאה ה-20 ערך קוסטו ניסויים בצלילה במים רדודים בעזרת מסכות ושנורקל. הוא וחבריו פיתחו את מכל הצלילה הראשון שאפשר לצולל לצלול לעומק מבלי שנאלץ להיות מחובר בצינור אל ספינה שמעל ואפשר לצולל חופש רב יותר. קוסטו הפיק גם סדרות טלוויזיה בנות כמה עשרות פרקים על העולם התת-ימי.
ב-1976 חפר בספינה הטרופה מאנטיקיתרה שהתגלתה לראשונה ב-1900. הוא העלה באמצעות צוללת בתיסקף ממצאים מהספינה.
ב-1985 העניק לו נשיא ארצות הברית, רונלד רייגן את מדליית החירות הנשיאותית, שהיה (ועודנו) עיטור הכבוד האזרחי הגבוה ביותר של ארצות הברית. קוסטו זכה בעיטורים נוספים בצרפת, ביניהם אות לגיון הכבוד.


== קישורים חיצוניים ==

ז'אק קוסטו, באתר "Find a Grave" (באנגלית)
ז'אק קוסטו, באתר אנציקלופדיה בריטניקה (באנגלית)
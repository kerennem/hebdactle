חתול סיאמי (בתאילנדית: วิเชียรมาศ (מידע • עזרה); מילולית יהלומי ירח) הוא גזע של חתול הבית. מוצאו בממלכת סיאם, הידועה כיום כממלכת תאילנד. במהלך המאה ה-20, החתול הסיאמי נהפך לאחד מזני החתול הנפוצים באירופה ובצפון אמריקה. החתול הסיאמי מאופיין בפרווה לבקנית למחצה – לבנה בכל הגוף, למעט בזנב ובפנים, ובעיניים כחולות.


== היסטוריה של הגזע הסיאמי ==
החתול הסיאמי הגיע מהמזרח הרחוק, שם גידלו וטיפחו אותו במקדשים הבודהיסטיים. חתולים אלו נחשבו כקדושים ואף האמינו כי הם גלגול של נשמות אדם. בתחילת המאה ה-20 הוא הובא לאנגליה, שם גידלו את הגזע בבתי גידול מיוחדים.


== מאפיינים ==
מבנה גוף – ראשו בצורת משולש, עיניו מלוכסנות ובעלות גוונים של כחול אך יכולות להיות גם בעל צבע שונה כגון אפור וסגול, אוזניו ארוכות וגדולות (דמויות אוזני עטלף) וזנבו דק וארוך.
פרווה – פרוותו בהירה עם "קצוות כהים" - אוזניים, אף, רגליים וזנב שחורים.
משקל – נקבה בוגרת בדרך כלל בטווח 3–4.5 קילוגרם, זכר 4–6 קילוגרם.
תוחלת חיים – הסיאמיים יכולים להגיע לגיל של כ-20 שנה.


== אופי ==
הסיאמי הוא חתול מאוד נוח ונעים לגידול. הזכר חברותי, איננו תוקפן, "דברן" גדול ולא פעם יבוא מידית ברגע שהבעלים יקרא בשמו, הנקבה פחות מפגינה חיבה ויותר חשדנית.
סיאמים נוטים להיות פעילים יותר יחסית לחתולים אחרים, סקרנים יותר ואינטליגנטים.


== קישורים חיצוניים ==

חתול סיאמי, באתר אנציקלופדיה בריטניקה (באנגלית)
חתול סיאמי - אתר מאמאקט
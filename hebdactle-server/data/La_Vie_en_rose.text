La Vie en rose (בתרגום חופשי לעברית: "החיים בוורוד") הוא מהשירים הנודעים ביותר של הזמרת הצרפתייה הפופולרית אדית פיאף. השיר נכתב בשנת 1945, על ידי פיאף עצמה (מילים) ולואי גוליילמי  (לחן), הפך פופולרי במהלך שנת 1946, ויצא כסינגל במהלך שנת 1947. השיר הפך פופולרי במיוחד בארצות הברית בשנת 1950, כאשר באותה העת נכנסו לא פחות משבע גרסאות כיסוי שונות שלו למצעד הבילבורד האמריקאי. גרסאות הכיסוי שנכנסו למצעד הבילבורד בוצעו על ידי טוני מרטין , פול וסטון, בינג קרוסבי, ראלף פלאנגן, ויקטור יאנג ולואי ארמסטרונג.
גרסת הכיסוי בביצוע הזמרת הג'מייקנית גרייס ג'ונס, אשר יצאה במהלך 1977 זכתה גם להצלחה רבה. השיר זכה לגרסאות כיסוי רבות על ידי אמנים בולטים רבים לאורך השנים.


== הגרסה העברית ==
במהלך שנות החמישים הקליט הזמר שמשון בר-נוי גרסה עברית לשיר תחת השם "הנסיכה". בשנת 1990 ביצעה גם קורין אלאל גרסת כיסוי לשיר.


== קישורים חיצוניים ==
 מידע על היצירה "La Vie en rose" באתר מיוזיק בריינז
גרסאות נוספות ל"La Vie en rose" באתר SecondHandSongs


== הערות שוליים ==
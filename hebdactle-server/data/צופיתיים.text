צופתיים (שם מדעי: Nectariniidae) היא משפחת ציפורי שיר קטנות גוף וזריזות.


== דמיון לקוליבריים ==
קיים דמיון מורפולוגי בין הקוליבריים ובין הצופיות, אולם מבחינה טקסונומית מדובר בשתי משפחות שונות; בעוד הצופיות הן משפחה בסדרת ציפורי השיר והן נפוצות ביבשת אפריקה וגם בישראל, הקוליבריים הם משפחה בסדרת הקוליבראים, והם מצויים ביבשת אמריקה בלבד. הבלבול בין שתי המשפחות נובע ממאפיינים פיזיים ואקולוגיים דומים של שתי הציפורים - גודלן הזעיר, צבעיהן המרהיבים ומקורן הארוך והמעוקל, וכן התזונה המבוססת בעיקרה על צוף פרחים. תופעה זו, של קיום שני טקסונים שאינם קשורים זה לזה, אך בעלי מאפיינים מורפולוגיים דומים, וממלאים תפקידים מקבילים במערכת האקולוגית, מכונה אבולוציה מתכנסת.
ישנן שתי משפחות נוספות של ציפורים – דִּבְשָׁנִיִּים (Meliphagidae; באנגלית Honeyeaters) ונקרות פרחים (Dicaeidae; באנגלית Flowerpeckers) – הדומות לקוליבריים ולצופיות במראן ובהתנהגותן, וגם הן התפתחו כל אחת באופן עצמאי; אזור תפוצתן הוא אסיה, אוסטרליה ואוקיאניה.


== תפוצה ומראה ==
מוצאן המקורי של משפחת הצופיות הוא האזורים הטרופיים שביבשת אפריקה, ואזור ישראל–סוריה–לבנון הוא הקצה הצפוני של תחום מחייתן.
משפחת הצופית מהוות דוגמה לשוני החיצוני המתקיים פעמים רבות בין הזכר ובין הנקבה בעולם החי (דו-צורתיות זוויגית); בעוד הזכר צבוע בצבעים יפהפיים כמו כחול, שחור וירוק זוהר בגבו, כתם כתום, אדום או צהוב על חזהו, וגוונים סגולים בראשו, הנקבה צבועה בצבעי הסוואה; צבעי אפור וזית חדגוניים.


== מיון המשפחה ==
סוג ומין יחיד צופית אדומת-לחיים Chalcoparia singalensis
Deleornis
Anthreptes
Hedydipna
סוג ומין יחיד Hypogramma hypogrammicum
Anabathmis
סוג ומין יחיד Dreptes thomensis
סוג ומין יחיד צופית כתומת-חזה (Anthobaphes violacea)
Cyanomitra
Chalcomitra
Leptocoma
Nectarinia
סוג ומין יחיד צופית זהובת-כנף (Drepanorhynchus reichenowi)
צופית (Cinnyris) – בו המין צופית בוהקת
Aethopyga
Arachnothera


== הצופיות בישראל ==
המין היחיד ממשפחת הצופיות הנפוץ בישראל הוא צופית בוהקת (Nectarinia osea), המכונה גם בקיצור צופית ולעיתים יונק הדבש. בהתאם לתפוצת המשפחה כולה, המוגבלת בעיקר לאזורים טרופיים, תפוצתו הטבעית של המין בישראל הייתה מוגבלת בעבר לאזור הצמחייה הסודנית - אזור בו גדלים בין השאר מינים שמוצאם באזורים הטרופיים של אפריקה, כמו שיטת הסוכך ושיטה סלילנית.  עם התפתחות היישוב היהודי בארץ, בשנות השלושים והארבעים של המאה העשרים, השתנה נוף הארץ, ובסביבות היישובים החל גינון מאסיבי בצמחי תרבות, שכללו גם מינים רבים ממוצא טרופי המותאמים להאבקה על ידי ציפורים, עם פרחים ססגוניים העשירים בצוף (למשל טקומית הכף). עקב כך, החלה הצופית להתפשט ברחבי הארץ, וכיום היא נפוצה ביותר בכל חלקי הארץ, בכל עונות השנה.


== גלריה ==

		
		
		
		
		
		
		


== לקריאה נוספת ==
עזריה אלון, החי והצומח של ארץ ישראל, כרך 6 - עופות, עמוד 408. משרד הביטחון – ההוצאה לאור והחברה להגנת הטבע, 1986, ISBN 9650500685
הינצל, פיטר, פרסלאי, הציפורים מגדיר שדה שלם, נוסח עברי יצחק כפכפי, הוצאת הקיבוץ המאוחד תשמ"א 1981, עמוד 265.
לקסיקון דביר לזואולוגיה מאת מנחם דור, ע"ע Meliphagidae -דִּבְשָׁנִיִּים


== קישורים חיצוניים ==

צופיתיים, באתר אנציקלופדיה בריטניקה (באנגלית)צופיתיים, באתר ITIS (באנגלית)
צופיתיים, באתר NCBI (באנגלית)
צופיתיים, באתר האנציקלופדיה של החיים (באנגלית)
צופיתיים, באתר GBIF (באנגלית)
צופית באתר צפונט
צופית בוהקת -המרכז לטיפוח ציפורי הבר בחצר הבית
צופית מחבר: ד"ר נח רוטרי - בספרייה הווירטואלית של מט"ח
צופית - במרכז לחקר נדידת הציפורים
הצופית הארצישראלית - באתר מט"ר
צופית - מאת אהוד קלפון
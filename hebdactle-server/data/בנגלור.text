בנגלור (בקאנדה: ಬೆಂಗಳೂರು (בֶּנגַלוּרוּ), באנגלית: Bangalore) היא בירת מדינת קרנאטקה בדרום הודו, אוכלוסיית העיר מונה כ־11,250,000 נפש, השלישית בגודלה בהודו. המטרופולין של בנגלור הוא החמישי בגודלו בהודו.


== היסטוריה ==
בנגלור מוזכרת כעיר מהמאה התשיעית, אך היסטוריה כתובה קיימת רק משנת 1537, אז בנה קמפה גוודה הראשון מבצר במקום.
בתקופת השלטון הבריטי בהודו הייתה בנגלור מרכז קולוניאלי חשוב.


== גאוגרפיה ==
בנגלור נמצאת על רמת דקאן, בגובה של כ-900 מטר מעל פני הים. שטחה של העיר הוא כ-696.17 קמ"ר.


== כלכלה ==
בנגלור והמחוז סביב לה מהווים מרכז כלכלי חשוב בהודו. ההכנסה לנפש, 1,160 דולר לשנה, היא הגבוהה ביותר מבין ערי הודו והעיר מושכת השקעות זרות רבות בשל ריכוז מפעלי התעשייה והטכנולוגיה הגבוהה בה. בעיר נמצאים מפעלי הינדוסטאן אירונאוטיקה (HAL), מעבדות האוויר-חלל הלאומית (NAL), תעשיות חשמל כבדות בהראט (BHEL),‏ BEML ומפעלי תעשייה כבדה רבים אחרים.
בנגלור נחשבת ל"עמק הסיליקון של הודו" – מרכזי טכנולוגיית המידע בה תורמים 38% מייצוא ההייטק ההודי. בין חברות הטכנולוגיה הפועלות בבנגלור ניתן למנות את טאטא, Wipro ו-Infosys, חברות התוכנה הגדולות בהודו, וכן חברות זרות כמיקרוסופט, אינטל ו-IBM. בעיר שדה תעופה המשמש, בין היתר, גם כבסיסה הראשי של חברות התעופה קינגפישר איירליינס ואינדיגו איירליינס.


== קישורים חיצוניים ==

 אתר האינטרנט הרשמי של בנגלור (בקאנדה)
האריש מנון, בנגלור, עמק הסיליקון של הודו, טובע בזבל, באתר כלכליסט, 4 באוקטובר 2017
בנגלור, באתר אנציקלופדיה בריטניקה (באנגלית)
חַדַּפִּיִּים (שם מדעי: Soricidae) היא משפחה בסדרת אוכלי חרקים של מחלקת היונקים. משפחה זו היא הגדולה ביותר בסדרת אוכלי החרקים, ובה 20 סוגים וכ-360 מינים, וייחודה בכך שהפרטים בה הם הקטנים ביותר בסדרה ובמחלקת היונקים בכלל. המין הקטן ביותר במשפחה, החדף הזעיר, מגיע לגודל של 5 ס"מ ולמשקל של שני גרם בלבד.


== מאפיינים ==
למרות דמיונם של החדפים לעכברים, הם אינם קרובים - העכברים משתייכים לסדרת המכרסמים. ניתן להבחין ביניהם לפי העובדה שלמכרסמים ארבע אצבעות, בעוד לחדפים חמש.
מקור השם חדף בצירוף המילים חד־אף, ואכן לבני משפחה זו אפים מחודדים, ובהתאם - חוש ריח מצוין, והם משתמשים בריחות גם לתקשורת וכנראה גם לדחיית טורפים. החדפים, כפי שעולה משם סדרתם, ניזונים בעיקר מחרקים, אך גם מפרוקי-רגליים וחסרי חוליות אחרים, ולעיתים אף חוליתניים קטנים. שיטות הציד שלהם מגוונות, וחלק מהמינים אף צדים באמצעות ארס.
החדפים נפוצים בכל גופי האדמה הגדולים פרט לגינאה החדשה, אוסטרליה וניו זילנד. בדרום אמריקה ניתן למצוא אותם בצפון הטרופי.
משערים שישנם מינים מסוימים של חדפים אשר מאתרים את מקומם באמצעות גלי קול בתדרים על-קוליים וקליטת ההד המוחזר מהסביבה (בדומה למיני עטלפים).


== מיון ==
תת-משפחת Crocidurinae
סוג חדף (Crocidura) בו 182 מינים.
סוג ומין יחיד חדף מנומר (Diplomesodon pulchellum).
סוג ומין יחיד חדף קלארטי ארך-טופר (Feroculus feroculus).
סוג חדף גדול-ראש (Paracrocidura) בו 3 מינים.
סוג ומין יחיד חדף רוונזורי (Ruwenzorisorex suncoides).
סוג חדף משוריין (Scutisorex) בו 2 מינים.
סוג ומין יחיד חדף פירסון ארך-טופר (Solisorex pearsoni).
סוג חדף זעיר (Suncus) בו 20 מינים.
סוג חדף יערות (Sylvisorex) בו 13 מינים.
תת-משפחת Myosoricinae
סוג חדף קונגו (Congosorex) בו 3 מינים.
סוג חדף עכברי (Myosorex) בו 15 מינים.
סוג חדף-חפרפרת אפריקני (Surdisorex) בו 3 מינים.
תת-משפחת Soricinae
שבט Anourosoricini
סוג חדף חפרפרת אסייתי (Anourosorex) בו 4 מינים.
שבט Blarinellini
סוג Blarinella בו 3 מינים.
שבט Blarinini
סוג חדף קצר-זנב אמריקני (Blarina) בו 4 מינים.
סוג חדף קטן-אוזן (Cryptotis) בו 30 מינים (תלוי במחלוקת).
שבט Nectogalini
סוג חדף מים אסייני (Chimarrogale) בו 6 מינים.
סוג Chodsigoa בו 8 מינים.
סוג חדף חום-שיניים (Episoriculus) בו 4 מינים.
סוג ומין יחיד חדף מים הדור (Nectogale elegans).
סוג חדף מים (Neomys) בו 3 מינים.
סוג ומין יחיד חדף ההימלאיה (Soriculus nigrescens).
סוג Nesiotites - נכחד.
שבט Notiosoricini
סוג ומין יחיד חדף מקסיקני (Megasorex gigas).
סוג Notiosorex בו 4 מינים.
שבט Soricini
סוג חדף ארך-זנב (Sorex) בו 80 מינים.


== קישורים חיצוניים ==

חדפיים, באתר אנציקלופדיה בריטניקה (באנגלית)חדפיים, באתר ITIS (באנגלית)
חדפיים, באתר NCBI (באנגלית)
חדפיים, באתר Animal Diversity Web (באנגלית)
חדפיים, באתר האנציקלופדיה של החיים (באנגלית)
חדפיים, באתר GBIF (באנגלית)


== הערות שוליים ==
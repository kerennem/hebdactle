מחרטה היא מכונה לעיבוד שבבי, אשר משתמשים בה לעיבוד חלקים ציריים סימטריים. החומרים המעובדים יכולים להיות מתכות, עץ וחומרים פלסטיים.
פעולת המחרטה, הנקראת "חריטה" (Turning) היא הורדת חומר בעזרת סכין חריטה, על ידי עיבוד סיבובי מסביב לעוּבָּד (חומר הגלם העובר עיבוד). הפעלת המחרטה יכולה להיות ידנית או ממוחשבת - CNC.


=== סכין החיתוך ===
אפשרויות לבחירות חומר הסכין:

פלדה מהירה (H.S.S), סוג של פלדת כלים הניתנת לטיפול תרמי.
סכיני מתק"ש (מתכת קשה) - עשויים מערבוב של אבקות שעוברות תהליך מיוחד של דחיסה ואפייה (סינטור). מאפשרים מהירות חיתוך גבוהה, אך החומר יוצא פריך.
סכיני קרמיקה/חרסינה - מאפשרים מהירות חיתוך גבוהה, אך לא עמידים בפני זעזועים. משמשים בדרך כלל לפעולות גימור.פרמטרים בחריטה:

תנועת החיתוך: לפי נתוני הסכין ונתוני העוּבָּד.
תנועת ההיגש: עובי השבב אותו תוריד המחרטה בכל מעבר של הסכין על חומר הגלם. עומק העיבוד נקבע מדרישה לטיב פני השטח: עיבוד גס או עדין. בעיבוד עדין עובי השבב הוא בין 0.5 מ"מ ל-1.5 מ"מ, בעיבוד גס בין 3 מ"מ ל-5 מ"מ.
תנועת הקידמה: (התקדמות הסכין לאורך העוּבָּד תוך כדי הורדת חומר גלם) בוחרים גם כן על פי דרישות רמת העיבוד. בעיבוד עדין קידמה היא 0.05 מ"מ עד 0.15 מ"מ ובעיבוד גס היא 0.4 מ"מ עד ל-0.8 מ"מ.
נוזל קירור - כדי להקל על תהליך החיתוך משתמשים בהתזת נוזל קירור לאזור יצירת השבב. נוזל הקירור יכול להיות : שמן ,שמן סינתטי ,אמולסיה-תחליב המכיל 2-8% שמן והשאר מים.תהליכי עיבוד נקבעים מתוך מטרה של חיסכון במשאבים וחיסכון בזמן, תוך שמירה על טיב פני שטח ודיוק נדרשים. מהנדסי התעשייה צריכים למצוא פשרה בין הגורמים השונים.


=== מבנה בסיסי מחרטה לעיבוד מתכת ===
ייצוע המחרטה
מערכת הנעת כלי החיתוך
מערכת דפינת והנעת חומר הגלם


=== מחרטה לעיבוד עץ ===
מחרטה לעיבוד עץ דומה למחרטת עיבוד המתכת אך בדרך כלל איננה כוללת סכין.
העיבוד נעשה באמצעות מפסלות חריטה מיוחדות אשר החרט מפעיל על עץ חומר הגלם, כאשר הכלי נשען על Rest tool - משטח אחיזה  אשר  מאפשר חיתוך החומר.
למחרטת העץ גדלים שונים החל מדגמים קטנים לטובת עבודות עץ עדינות  וכלה בדגמים גדולים לשימוש תעשייתי


== קישורים חיצוניים ==
מחרטה, באתר אנציקלופדיה בריטניקה (באנגלית)
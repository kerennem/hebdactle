סֶבּוּאַנוֹ (Cebuano), הנקראת גם ביסאיה (Bisaya) או ביניסאיה (Binisaya, Visayan באנגלית), היא שפה אוסטרונזית המדוברת במרכז ובדרום הפיליפינים על ידי כ-20 מיליון איש. השפה מדוברת כשפת אם באזור מרכז וצפון איי ויסאיאס, על ידי הקבוצה האתנית הוויסאיאנית , והיא השפה השנייה המדוברת ביותר במדינה לאחר טאגלוג. השפה משמשת כלינגואה פרנקה במרכז איי ויסאיאיס ובמינדנאו. שמה של השפה ניתן לה על שם הדיאלקט המרכזי שלה, המדובר באי סבו.
השפה תועדה לראשונה על ידי המערב בשנת 1521, על ידי המשכיל האיטלקי אנטוניו פיגאפטה, אשר התלווה למסעות פרדיננד מגלן. מאז הגילוי ועד המאה ה-20 כמעט ואין תיעוד של השפה בכתב.
לאחר עצמאות הפיליפינים בשנת 1946, נבחרה טאגלוג לשפה הרשמית במדינה, והיא מכונה "השפה הפיליפינית". סבואנו איבדה מיוקרתה והפכה לשפה השנייה המדוברת ביותר במדינה.


== ויקיפדיה ==
 ערך מורחב – ויקיפדיה בסבואנולמרות מספר הדוברים המועט יחסית, ויקיפדיה בשפת סבואנו היא השנייה בגודלה בעולם, הודות לבוט Lsjbot שכתב כמעט את כל הערכים בשפה.


== לקריאה נוספת ==


== קישורים חיצוניים ==
אתר המרכז ללימודי סבואנו באוניברסיטת סאן קארלוס בפיליפינים
סבואנו, באתר אנציקלופדיה בריטניקה (באנגלית)
הרעלת מזון היא שם לתחלואה הנגרמת בשל קיומם של רעלנים במזון שנאכל.

הרעלנים הם חומרים המופרשים על ידי חיידקים. בשמם המלא הם מכונים אקזוטוקסינים. האקזוטוקסינים יכולים בהתאם למבנה הכימי שלהם לגרום להקאות, שלשולים, כאבי בטן ועוד.
כאשר הסימפטומים של הרעלת המזון קורים תוך זמן קצר (1-6 שעות), הטוקסין כבר שהה במזון טרם שנאכל (כלומר המזון היה מזוהם מלכתחילה). סימפטומים אלה כוללים לרוב הקאות, ובדרך כלל אין חום גבוה. הרעלות מזון כאלו הן נפוצות - דוגמאות בולטות הן הרעלת של חיידק בשם סטאפילוקוקוס אוראוס (staphylococcus aureus) או בצילוס צראוס ("bacillus cereus")
כשמשך הדגירה ארוך יותר - 8-16 שעות, האורגניזם נמצא במזון ומייצר את הטוקסין במעי. הקאות פחות נפוצות, הסימפטומים הנפוצים הם כאבי בטן. בדרך כלל אין חום. הדוגמה הבולטת להרעלת מזון כזו היא של החיידק קלוסטרידיום פרפרינגס (Clostridium perfringens).


== ראו גם ==
הרעלת מזון סקומברואידית
גועל
בחילה
איכות של מזון


== קישורים חיצוניים ==
הרעלת מזון, באתר אנציקלופדיה בריטניקה (באנגלית)
כַּמְנוֹן האניס (שם מדעי: Pimpinella anisum) או כַּמְנוֹן ירוק, לעיתים קרובות רק אָניס הוא צמח עשבוני חד-שנתי בסוג כמנון.
מקור שמו מן השפה השומרית, בהגיית: 'אַנישׁ' (ANIŠ) (אנגלית: anise, צרפתית: anis vert, יוונית: אָנִיסוֹן, ערבית: ينسون יַנְסוּן), הוא צמח תבלין ממשפחת הסוככיים, אשר גדל בר במזרח אגן הים התיכון ובדרום-מערב אסיה.
יש המזהים את הכמנון עם הצמח הנקרא בתלמוד "אכרוע".
כמנון האניס גדל לגובה של כמטר. עלי האניס בקרבת בסיס הצמח פשוטים, באורך 2–3 ס"מ; בעוד שעלים גבוהים יותר מנוצים ומחולקים למספר עלעלים. פרחי כמנון האניס לבנים, בקוטר 3 מילימטר, ומופקים בתפרחת צפופה. הפרי מלבני ויבש, באורך 3–5 מ"מ.
לפירות האניס שימוש נרחב ברפואה הקדומה והטבעונית; ובבישול והכנת משקאות חריפים. הצמח משמש למאכל זחלים של חלק מסוגי הפרפראים, במיוחד עשיים.


== לשימוש במאכלים ==
צמח האניס משמש להכנת משקאות חריפים (משקאות אניס) בארצות הנמצאות מסביב לים התיכון כגון ערק, ראקי, אוזו, פאסטיס ואבסינת.
בנוסף משמשים "תמצית אניס" או "שמן אניס" לייצור של ממתקי ליקריץ.
גרגרי האניס משמשים כתבלין לאפייה של לחם, עוגות או עוגיות וגם כתה או כתוספת לקפה.
אניס משמש כתבלין במטבח ההודי, ובמטבחים נוספים.


== גלריה ==

		
		
		
		
		


== ראו גם ==
שומר
ערק
אוזו
אבסינת
שוש


== קישורים חיצוניים ==
אניס, באתר אנציקלופדיה בריטניקה (באנגלית)אניס, באתר ITIS (באנגלית)
אניס, באתר NCBI (באנגלית)
אניס, באתר האנציקלופדיה של החיים (באנגלית)
אניס, באתר צמח השדה
אניס, באתר צמחיית ישראל ברשת
אניס, באתר Tropicos (באנגלית)
אניס, באתר GBIF (באנגלית)
אניס, באתר The Plant List (באנגלית)
אניס, באתר IPNI (באנגלית)
פרטים על הכמנון, באתר גאמנון
יובל (ג'וב) הרגיל, והמשקה הזה הוא אניס, בבלוג "הטיפה האחרונה"
הדיי עפאים, לא רק לחובבי ערק: עושים כבוד לאניס, באתר nrg‏, 12 בנובמבר 2011


== הערות שוליים ==
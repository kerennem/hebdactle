דבקיים  או רמורות (שם מדעי: Echeneidae) היא משפחה של דגים מסדרת הדקראים החיים בכל הימים והאוקיינוסים בעודם נצמדים לגופם של יצורי ים אחרים גדולים יותר. במשפחה זו 3 סוגים בהם 8 מינים החיים באזור האוקיינוסים הטרופיים או הממוזגים והימים הרדודים.
אורכם של הדבקיים 7-75 ס"מ והם בעלי גוף מוארך, צבעים לבנים עם פסי צד כהים ומעל מצחם המוארך, במקום סנפירי גב ישנה כרית יניקה העוזרת לדג להיצמד למינים אחרים. הם נצמדים למינים אחרים ומשייטים איתם לאורך איפה שהם נמצאים וגם מנקים אותם. הם ניזונים משיירי ארוחות הפונדקאים שלהם וכן מפלנקטון ויצורים אחרים שהם תופסים במים. הם לא מזיקים למינים המארחים שלהם.
הם נצמדים למגוון חיות ים כמו לווייתנים, כרישים, מנטות, דגים גדולים כמו טונה או דג חרב, תחש המשכן, צבי ים ולעיתים אפילו לצוללנים. לעיתים הם גם צוללים עם מארחיהם לעומק.


== מיון ==
משפחה דבקיים (Echeneidae)
סוג Echeneis
מין דבק נצמד (Echeneis naucrates)
מין Echeneis neucratoides
סוג ומין יחיד Phtheirichthys lineatus
סוג Remora
מין דבקית חיוורת (Remora albescens)
מין דבק דרומי (Remora australis)
מין דבק רב-קרני (Remora brachyptera)
מין Remora osteochir
מין דבק מובהק (Remora remora)


== קישורים חיצוניים ==

דבקיים, באתר ITIS (באנגלית)
דבקיים, באתר NCBI (באנגלית)
דבקיים, באתר Animal Diversity Web (באנגלית)
דבקיים, באתר האנציקלופדיה של החיים (באנגלית)
דבקיים, באתר GBIF (באנגלית)
דבקיים, באתר אנציקלופדיה בריטניקה (באנגלית)
לוח השנה הסיני הוא לוח שנה ירחי-שמשי המקובל בתרבות הסינית. בדומה ללוח העברי הלוח הסיני מכיל 12 חודשים המתחילים בכל מולד ירח. על מנת להתאים למחזור השמש, מוסיפים חודש אחד מדי 33 חודשים בממוצע. שנה סינית מתחילה בין חודש לחודשיים לפני שוויון האביב. למרות שסין של ימינו משתמשת בלוח הגרגוריאני, הלוח הסיני המסורתי שולט בחגים כגון ראש השנה הסיני, ופסטיבל הפנסים  וכן בחתונות, לוויות, מעבר דירה או פתיחת עסק. הלוח פותח בין השנים 476 ל-771 לפני הספירה, בתקופת האביב והסתיו של שושלת ג'ואו.
שמות השנים סובבים במחזור בן שישים שנים:

במחזור של שתים עשרה שנים, לכל שנה יש שם של חיה (על פי סימני שנים עשר המזלות).במחזור של עשר שנים לכל שנה יש סימן המהווה מעין מספור (עשרה סימנים שונים), ולכל שנתיים רצופות השנה נושאת שם שקשור לאחד מחמשת היסודות.לדוגמה, שנת 4681 (על פי מניין השנים הגרגוריאני חלה בין השנים 1984 ו-1985) הייתה השנה הראשונה במחזור 60 השנים, היא הייתה שנת 子甲 (עכברוש ג'יה). השנה הבאה שתהיה שנת עכברוש ג'יה, תהיה שנת 4741 (2044/5).


== ראש השנה הסינית ==
 ערך מורחב – ראש השנה הסיניתראש השנה הסינית, בסינית מסורתית 農曆新年 שהם הסימנים (מימין לשמאל) לשנה, חדשה, לוח שנה וחקלאות, (שנת לוח חקלאית חדשה) נקרא גם חג האביב וחג שנת הירח החדשה.
את החג חוגגים מהיום הראשון של החודש הראשון של השנה החדשה ועד ה-15 בו. במהלך החג נערכות תהלוכות בהן רקדנים יוצרים צורת דרקון, חיה המביאה מזל טוב. את הריקודים מלווים כלי נגינה המנגנים בעוצמה רבה כולל הכאה על גונג ומצילתיים על מנת לגרש את השדים.


== שנים לפי המזל המייצג ==
הערה: הקשה על מספרי השנים שבטבלה מקשרת לערכי השנים הגרגוריאניות המתאימות


== ראו גם ==
תקופות חמה (לוח השנה הסיני)
חג סירות הדרקון
חג אמצע הסתיו


== קישורים חיצוניים ==

לוח השנה הסיני, באתר אנציקלופדיה בריטניקה (באנגלית)מידע על האסטרולוגיה הסינית


== הערות שוליים ==
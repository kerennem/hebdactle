איגואנודון (שם מדעי: Iguanodon; מילולית: "שן איגואנה") הוא סוג של דינוזאור ממשפחת האיגואנודונטידים שבאינפרא-סדרת האורניתופודים. היה זה הדינוזאור הראשון שנתגלה והשני שתואר וקיבל שם (הראשון היה התרופוד מגלוזאורוס). האיגואנודון חי לפני 120 מיליון שנים (בתור הקרטיקון) במזרח אמריקה הצפונית ובמערב אירופה.
כיום מאמינים המדענים כי האיגואנודון הילך על ארבע גפיו (ולא על שתי רגליו האחוריות כפי שחשבו כאשר התגלה לראשונה) כשגבו בתנוחה אופקית וזנבו מונף ישר מאחור. האיגואנודון חי על גדות הנהרות. ברגליו הקדמיות הייתה בוהן גדולה דמוית-דוקרן ששימשה לחפירה ולאכילת צמחים ושורשים, והיו כמה מדענים שסברו שעצם זו היא קרן קטנה שהייתה ממוקמת בקצה האף. הוא נדד בעדרים מעורבים עם דינוזאורים אחרים. לאיגואנודון היו רגלים אחוריות עבות ורגלים קדמיות קלות.
אורכו היה כ-10 מטרים (33 רגל), כאשר פרטים גדולים במיוחד יכלו להגיע כנראה גם ל-13 מטר, ומשקלו כ-3 טונות.


== בתרבות הפופולרית ==
האיגואנודון הוא אחד הדינוזאורים הבולטים בתרבות: פסלים שלו מ-1825 נבנו בארמון קריסטל פאלאס בלונדון, אם כי הם לא מדויקות כשהאיגואנודונים נראים בעלי קרן של קרנפים ומהלכי על ארבע, בניגוד לדימוי הרווח כיום. הצייר הגרמני היינריך הרדר הוציא ב-1910 בולים עליהם איורי איגואנודון. כמו כן האיגואנודון הוא אחד משלושת הדינוזאורים (לצד הטירנוזאורוס והסטגוזאורוס) שהיווה מודל לגודזילה.
האיגואנודון מופיע בהרבה ספרים, סרטים וסדרות טלוויזיה:

בסרט דינוזאור הדמויות הראשונות הם איגואנודונים בראשם אלאדר, נירה ואחיה קרון (אם כי הוא נחשב לעיתים למוטבורזאורוס) וברוטון.
בספרו של החוקר רוברט בקר "Raptor Red" מוצגים איגואנודונים כטרפו של היוטרפטור.
פרטי איגואנודון הופיעו בסרטי המסע לעמק החלומות ובסדרה רכבת הדינוזאורים.
בסדרת ה-BBC ללכת עם דינוזאורים מוצגים איגואנודונים צפון-אמריקאים (הנחשבים כיום לדקטודונים) וכן איגואנודונים אירופאים, המשמשים טרף ליוטרפטור (שלמעשה התקיים באמריקה הצפונית).
הוא מופיע גם בסדרה של נייג'ל מארוון: נרדף בידי דינוזאורים בפרק "ארץ הענקים", אך גם שם כנראה הדינוזאור מזוהה בטעות כ"איגואנודון" ולמעשה הוא מקרוגריפוזאורוס. איגואנודון מופיע גם באחד מספרי הסדרה בראשית.
האיואנודון מוצג בספרו של ארתור קונאן דויל: העולם שאבד וכן בסרטים שונים המבוססים עליו, ביניהם ב"העולם שאבד".
איגואנודון נראה בסרט התיעודי של דייוויד אטנבורו מ-2014: המוזיאון להיסטוריה של הטבע בחיים.
איגואנודון נראה בסדרה הדינוזאורים של בריטניה מ-2015.
בסדרה כוכב הדינוזאורים מוצגים איגואנודונים כטרפם של הפירורפטור ושל הטאראסקוזאורוס אך למעשה הדינוזאור הוא רבדודון, הקרוב לאיגואנודון.
בסרטי פארק היורה לא נראה איגואנודון (אם כי נראה בציור בפארק היורה) אך הוא מופיע במשחקי מחשב של הסדרה כמו פארק היורה 3: בניית פארק, עולם היורה: המשחק, Jurassic World Evolution וב-Jurassic Park Builder והוא נחתך מהמשחק Jurassic Park: Operation Genesis. כמו כן הוא מופיע במשחק האנדרואיד "Jurassic World: Alive" ובמשחק Ark: Survival Evolved ובמשחק "Dinosaur Simulator".
בעידן הקרח 3: עלייתם של הדינוזאורים מוצגים פרטי איגואנודון שבדומה לשאר הדינוזאורים נראים גדולים בהרבה מגודלם האמיתי. הוא מוצג גם במשחק המחשב עידן הקרח 3: עלייתם של הדינוזאורים.כמו כן פסלי איגואנודון מופיעים בממלכת החיות של דיסני. בחלל נקרא אסטרואיד "9941 Iguanodon" על שם הדינוזאור.


== קישורים חיצוניים ==

איגואנודון, באתר GBIF (באנגלית)
Iguanodon במדריך הדינוזאורים The Dino Directory של המוזיאון להיסטוריה של הטבע (לונדון)


== גלריה ==
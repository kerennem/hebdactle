קִיקְבּוֹקְס  או קִיקְבּוֹקְסִינג היא קבוצה של ענפי ספורט לחימה בהם מותר השימוש בבעיטות ובאגרופים ולעיתים מותרות טכניקות מסוימות של גראפלינג עמידה אך אסור קרב קרקע. בנוסף ישנה צורה של אימון אירובי אשר מתבסס על אותן התנועות ונקרא באותו השם.
תחרויות קיקבוקסינג החלו לראשונה ביפן בשנות החמישים לפי חוקים שהיום נקראים קיקבוקסינג יפני. אלו החלו על ידי קראטקא (אדם שעוסק בקראטה) יפני מפורסם בשם טאטְסוּאוֹ ימאדה, שנחשף לספורט האיגרוף תאילנדי ורצה למסד תחרויות דומות ביפן. בשלביו הראשונים, הקיקבוקסינג היה תחרויות בין לוחמי קראטה ולוחמי איגרוף תאילנדי, ולתחרויות אלו נוצרו חוקים מיוחדים השונים מהחוקים הרגילים של ענפי הספורט הנ"ל. המושג קיקבוקסינג הומצא על ידי יחצן הקרבות אסאמוּ נוֹגוּצ'י, שרצה לבסס את הקרבות הנ"ל כענף ספורט בפני עצמו. בשנת 1966 נוגוצ'י ערך את תחרות הקיקבוקסינג הרשמית הראשונה. במהלך שנות השישים תחרויות הקיקבוקסינג הפכו לפופולריות ביותר ביפן ומחוצה לה, ותחרויות קיקבוקסינג בארצות הברית החלו בשנות השבעים, כאשר התחרות הגדולה הראשונה אורגנה על ידי "התאחדות הקראטה המקצועני"  והיוותה את אליפות העולם הראשונה בקיקבוקסינג אמריקאי, בשנת 1974.
כיום אין גוף אחד הקובע את חוקי הספורט או מפקח על תחרויות ואין חוקים אחידים. בין הגופים הגדולים העוסקים בתחום קיימים ההתאחדות העולמית של ארגוני קיקבוקסינג (WAKO), התאחדות הקיקבוקס העולמית, התאחדות הקראטה הספורטיבי הבין-לאומית, פדרציית הקיקבוקס הבין-לאומית ועוד. מסיבה זו אין תחרות אחת הנחשבת "אליפות העולם בקיקבוקסינג". ישנן מספר תחרויות של מספר ארגונים וענפי קיקבוקס שונים (לדוגמה אליפות העולם באיגרוף תאילנדי) וישנן מספר תחרויות אשר מאחדות ענפים שונים, למשל תחרות K-1.
לעיתים נלמד קיקבוקסינג כסגנון ייחודי, ברם במקרים רבים תחרויות קיקבוקסינג פתוחות לאומני לחימה ככלל.


== צורות הקיקבוקסינג השונות ==
קיקבוקסינג יפני - מבוסס על קראטה בשילוב עם איגרוף ואיגרוף תאילנדי. נחשבת השיטה הראשונה להשתמש בשם "קיקבוקס".
אדיטאדה (קיק-בוקסינג הודי) - שיטת קיק-בוקסינג בה משתמשים בברכים, מרפקים ובראש.
לאטוואי (קיק-בוקסינג בורמזי) - אמנויות הלחימה המסורתיות בורמזיות אשר הפכו לאירוע קיק-בוקסינג פופולרי עם דגש על שימוש בברכים, מרפקים ובראש. ניתן להכות ולהיות מוכה בכל חלקי הגוף.
איגרוף תאילנדי או מואי תאי - אמנות לחימה תאילנדית מסורתית אשר שמה דגש על שימוש בברכיים, ובמרפקים. מותר גם הקלינץ', שהיא לפיתה של היריב באמצעות הידיים, ומותרות גריפות והטלות.
פראדאל סראי (חמר קיקבוקסינג) - וריאציה קמבודית של איגרוף תאילנדי.
איגרוף לאוסי (מואי לאו) - דומה לאיגרוף תאילנדי.
שוּטוֹ-בוקסינג - תחרות קיקבוקסינג יפנית בה משתמשים בו גם בהטלות ובריתוקים. לעיתים נחשבת לתחרות אמנויות הלחימה המשולבות הראשונה.
קיק-בוקסינג אמריקאי - בעיטות מהמותניים ומטה אסורות, אין שימוש במרפקים ובברכיים.
סבאט (קיקבוקסינג צרפתי) - שיטת לחימה בה מותר השימוש בנעליים.
סאנדה (קיקבוקסינג סיני) - כל סוגי המכות מותרות, כולל הטלות.
יו-יאן (קיקבוקסינג פיליפיני) - אמנות לחימה פיליפינית שפותחה על ידי נפוליאון פרננדז. הסגנון דומה לאיגרוף תאילנדי במובן מסוים, אבל נבדל בסגנון הבעיטות שלו.
קיק-בוקסינג רוסי - דומה לשוטו-בוקסינג, רק שההטלות והריתוקים נעשים באמצעות טכניקות סמבו.
טאקוונדו - אמנות לחימה וספורט לחימה אולימפי מקוריאה העוסק גם הוא בבעיטות ואגרופים.


== טכניקות לחימה ==

לוחם הקיק-בוקס משתמש בידיו וברגליו על-מנת להתקיף. מכות הידיים והבעיטות לקוחות מאיגרוף, איגרוף תאילנדי וקארטה.


=== טכניקות איגרוף ===


==== הטכניקות השכיחות ====

		
		
		


==== טכניקות אחרות ====

		
		
		


==== קיק-בוקסינג מיוחד ====


=== סוגי בעיטות ===


==== הטכניקות השכיחות ====
בעיטה קדמי (Front Kick) - שימושית בקרב להרחקת היריב והדיפתו. הבעיטה מתבצעת מכיוון המותן וצריכה להיות מדויקת ומהירה. על מנת לא לאבד מעוצמת הבעיטה על הגוף להיות נטוי קדימה, הבעיטה מתבצעת עם כל כף הרגל או עם כריות הבהונות. בזמן הבעיטה על הברך להיות כפופה.
בעיטה צדדית (Low Kick) - מיועדת להרחקת היריב. נבעטת עם כל כף הרגל ומותרת לגוף היריב או לפניו אך לא לברכיו.
בעיטה אחורית (Spining Back Kick)
		
		
		


==== טכניקות אחרות ====

		
		
		


==== סיבוב באוויר ====

		
		
		


=== סוגי מכות בעזרת הברכיים ===


==== הטכניקות השכיחות ====

		
		
		


==== טכניקות אחרות ====


=== טכניקות הגנה ===

		
		
		

		
		

		
		


== קישורים חיצוניים ==
לאתר הרשמי של ההתאחדות לסוגי הקיקבוקס בישראל-http://www.israelkickboxing.com(הקישור אינו פעיל)
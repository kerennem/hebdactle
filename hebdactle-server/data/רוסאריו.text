רוסאריו (בספרדית: Rosario) היא העיר הגדולה בפרובינציית סנטה פה בארגנטינה ומרכז המחוז נושא אותו שם. היא שוכנת 304 ק"מ צפון-מערבית מהבירה בואנוס איירס על הגדה המערבית של נהר פרנה. לפי מפקד משנת 2020, בעיר מתגוררים 1,554,000 נפש.


== היסטוריה ==
לא ידוע תאריך ייסודה הרשמי של העיר, אך התאריך המקובל הוא 7 באוקטובר 1793, עת היו בה 457 מתיישבים.
ב-27 בפברואר 1812, גנרל מנואל בלגראנו הניף בגדות נהר הפרנה את הדגל הארגנטינאי החדש בפעם הראשונה, במהלך מלחמת העצמאות של ארגנטינה. עקב כך, רוסאריו מכונה "עריסת הדגל הארגנטינאי". אנדרטת הדגל בעיר מנציחה את המאורע.
צ'ארלס דרווין עבר באזור ב-1832, ותיאר את רוסאריו כ"עיירה גדולה" עם בערך 2,000 מתיישבים. ב-1841 נמל העיר נסגר לסחר זר בהוראת צו של הקאודיו חואן מנואל דה רוסאס שחסם את נהרו הפרנה והפרגוואי לתנועת ספינות לא ארגנטינאיות. ב-1851 קבוצה קטנה של מספר מקומיים והמשמר הצבאי של העיר הכריזו על תמיכה בקאודיו היריב חוסטו חוסה דה אורקיסה. לאחר שניצח בקרב קסרוס, אוריקסה גמל לעיר על תמיכתה בו וכתב למושל סנטה פה להעניק לרוסאריו מעמד עיר. הבקשה התקבלה, וב-3 באוגוסט 1852 הבקשה אושרה ורוסאריו הוכרזה כעיר. אורקיסה פתח את הנמל לסחר בינלאומי חופשי, והעיר החלה לגדול בקצב מאיץ.
ב-1887 היו בעיר 50,000 תושבים, מתוכם 40% מהגרים.[דרוש מקור] במהלך החצי השני של המאה ה-19 הייתה תנועה שקראה להפיכת רוסאריו לעיר הבירה של ארגנטינה, אך בסופו של דבר זה לא קרה. ב-1926 היו בעיר 407,000 תושבים[דרוש מקור], מתוכם כמעט מחצית תושבים זרים, אשר רובם באו מאירופה עקב מלחמת העולם הראשונה.
ב-1928 נולד בעיר המהפכן צ'ה גווארה.
ב-1987 נולד בעיר הכדורגלן ליונל מסי.


== תחבורה ==
בעיר פועלת מערכת תחבורה ציבורית שכוללת אוטובוסים, טרוליבוסים ומוניות.
ישנן נסיעות רכבת שבועיות לערים בואנוס איירס, סנטה פה, קורדובה וטוקומאן. הייתה תוכנית לבניית מסילת רכבת מהירה בקו קורדובה-רוסאריו-בואנוס איירס, שיועדה להתחיל ב-2008 ולהיחנך ב-2012, אך התוכנית הושעתה עקב הסכסוך בקרב הציבור על התוכנית והביקורת התקשורתית על העלויות הגבוהות לבניית המסילה.
נמל התעופה הבינלאומי רוסאריו - איסלאס מלווינס ממוקם במרחק של כ-13 ק"מ מצפון מערב למרכז העיר והוא משרת אותה.


== תרבות ==
שגיאות פרמטריות בתבנית:להשלים פרמטרי חובה  [ נושא ] חסרים 


== חינוך ==
העיר היא מרכז חינוכי חשוב ברמה לאומית ובינלאומית. העיר היא הבית של האוניברסיטה הלאומית של רוסאריו ומספר אוניברסיטאות אחרות.


== ספורט ==
את העיר מייצגים מספר מועדוני כדורגל. הגדולים שבהם הם ניואל'ס אולד בויס ורוסאריו סנטראל.
ברוסאריו נולד וגדל שחקן הכדורגל המפורסם ליונל מסי.


== ערים תאומות ==
בוליביה סנטה קרוס דה לה סיירה, בוליביה.
מקסיקו מקסיקו סיטי, מקסיקו.
מקסיקו מונטריי, מקסיקו.
איטליה אלסנדריה, איטליה.
ישראל חיפה, ישראל.
פרגוואי אסונסיון, פרגוואי.
ספרד בילבאו, ספרד.
ונצואלה קראקס, ונצואלה.
סנגל דקר, סנגל.
איטליה אימפריה, איטליה.
איטליה אופידו לוקאנו, איטליה.
ונצואלה מניסלס, ונצואלה.
אורוגוואי מונטווידאו, אורוגוואי.
איטליה פארמה, איטליה.
צ'ילה ולפראיסו, צ'ילה.
לבנון זחלה, לבנון.
יוון פיראוס, יוון.
בנגלדש רנגפור, בנגלדש.
ברזיל פורטו אלגרה, ברזיל.
ברזיל בלו הוריזונטה, ברזיל.
ברזיל קמפו גראנדה, ברזיל.
פרו פיסקו, פרו.
צרפת טולוז, צרפת.
הרפובליקה העממית של סין שאנגחאי, הרפובליקה העממית של סין.


== קישורים חיצוניים ==

 אתר האינטרנט הרשמי של רוסאריורוסאריו, באתר אנציקלופדיה בריטניקה (באנגלית)


== הערות שוליים ==
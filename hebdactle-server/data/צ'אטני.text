צ'אטני (בהינדי: चटनी) הוא רוטב מתובל שמקורו בתת-היבשת ההודית, והוא מוגש לרוב עם מאכלים מהמטבח ההודי.


== סוגי צ'אטני ==
רוטבי צ'אטני אותנטיים מכילים כמויות משמעותיות של פלפלים חריפים ירוקים טריים. המרכיב העיקרי השני בצ'אטני הם בדרך כלל פירות וירקות שונים. רוב רוטבי הצ'אטני שמכילים ירקות מוכנים בבלנדר, בעוד שבדרך כלל יש לבשל מבעוד מועד את הפירות שמשמשים להכנת רוטבי צ'אטני על בסיס פירות. רוטבי צ'אטני פופולריים כוללים:

צ'אטני קוקוס.
צ'אטני בצל.
צ'אטני עגבניות.
צ'אטני כוסברה (עלי כוסברה) או צ'אטני מנטה (שניהם נקראים לעיתים קרובות "צ'אטני הארי", שכן המשמעות של "הארי" בהינדי היא "ירוק").
צ'אטני תמרינדי.
צ'אטני מנגו (עשוי ממנגו ירוק).
צ'אטני ליים (עשוי מליים שלם).
צ'אטני שום (עשוי משום טרי, קוקוס ואגוז אדמה).במדינות עם מזג אוויר מתון יחסית צ'אטני מוכן באמצעות מרכיבים מקומיים נפוצים כגון תפוחים, אפרסקים או עגבניות.
התבלינים הנפוצים ביותר בצ'אטני כוללים חילבה, כוסברה, כמון ואסאפואטידה.
תבלינים נוספים שמשולבים ברוטב בשביל הטעם כוללים סוכר, מלח שולחן, שום, תמרינדי או ג'ינג'ר.


== קישורים חיצוניים ==

צ'אטני, באתר אנציקלופדיה בריטניקה (באנגלית)
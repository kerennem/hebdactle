קאנפור (בהינדית: कानपुर) היא העיר הגדולה ביותר במדינת אוטר פרדש שבצפון הודו. העיר שוכנת על גדות נהר הגנגס, 435 ק"מ דרומית מזרחית לניו דלהי ו-965 ק"מ צפונית מערבית לקולקטה.
ב-1801 היא נמסרה לחברת הודו המזרחית הבריטית והפכה להיות תחנת ספר של בריטניה. ב-1857 היא הייתה מהמוקדים החשובים במהלך המרד ההודי הגדול שהתחולל כנגד השלטון הבריטי המדינה. העיר הייתה עדה לקרבות קשים, בהם נהרגו הגנרל הבריטי יו וילר ורוב חייליו במהלך מצור שהתנהל נגד האוכלוסייה הבריטית בעיר בגט סאטי צ'אורה. 
בין היתר בעיר התרחש טבח של האזרחים הבריטים שהובטח להם מעבר בטוח אל מחוץ לעיר. לזכר הבריטים שנפלו בעיר הוקמה כנסייה בשם "כנסיית כל הנשמות".
העיר היא מרכז מסחרי ותחבורתי חשוב של צפון הודו בשל קרבתה לכביש הראשי שבין ניו דלהי לכלכותה, המכונה "גרנד טראנק רואד". קאנפור משמשת כנקודת מפגש למסילות הברזל הצפונית, הצפונית מזרחית והמרכזית של הודו. היא גם משמשת כקו תחבורה חשוב על נהר הגנגס.
התעשיות העיקריות של העיר הן: צמר, כותנה, סוכר, יוטה, מוצרי עור, סבון, שמנים מן הצומח, פלסטיקה ומוצרים כימיים. התעשיות גורמות לזיהום אוויר ומים ניכרים.
בעיר נמצאים אוניברסיטה והמכון הטכנולוגי ההודי, קולג'ים רבים ל: חקלאות, טקסטיל ורפואה וגן חיות גדול.


== אקלים ==
לקאנפור גרסה אל-טיפוסית של אקלים סובטרופי גשום. להבדיל מאקלים סובטרופי גשום טיפוסים, לקאנפור קיץ ארוך וחם מאוד. 


== קישורים חיצוניים ==

 אתר האינטרנט הרשמי של קאנפור
קאנפור, באתר אנציקלופדיה בריטניקה (באנגלית)
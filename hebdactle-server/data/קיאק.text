קיאק הוא הכינוי המקובל לסירות המונעות בעזרת חתירה במשוטים, כאשר החותר יושב במרכז הסירה ופניו מופנות לכוון החתירה. לקיאק מספר מאפיינים ייחודיים: הוא בדרך כלל צר וארוך, הידרודינמי בצורתו ונמוך. בשל נמיכותו - מהירותו ותמרונו במים גבוהים, אך הבעיה העיקרית שלו היא כניסת מים לתוכו. לכן, החותר בקיאק לובש מעין חצאית האוטמת את התא בה הוא יושב ואינה מאפשרת את כניסת המים לקיאק.
החתירה בקיאק מתבצעת במשוט בעל שני להבים כאשר החותר גורף את המים בכל פעם בצד אחר של הקיאק.
תנועת חתירה זו מכונה באנגלית paddling בניגוד למונח rowing המציין בדרך כלל חתירה בשני משוטים שלכל אחד מהם יש רק להב אחד.
אף על פי שהקיאק מיועד בדרך כלל לחותר יחיד הרי שקימים גם קיאקים לזוג ואפילו לארבעה.
מקורו של הקיאק ומקור שמו הוא בשבטי האינואיטים והאלוטים (אסקימואים) שבאזור הארקטי והוא אומץ בחום על ידי שוחרי הרפתקאות וספורטאים בכל העולם.
בעבר שימשו הקיאקים בעיקר ככלי ציד הודות למהירותם וניידותם הרבה ואילו כיום משמשים הקיאקים הן לספורט (ובכלל זה הספורט האולימפי) והן לטיולים, משלחות והרפתקאות. יש דגמים רבים של קיאקים בהתאם לשימוש שלהם: לתחרויות, שיט בנהרות, גלישת גלים או חתירה בים הפתוח. כיום מבחינים בשני סוגים עיקריים של קיאקים: sit on top שהם בדרך כלל קיאקים רחבים שהחותר יושב עליהם ולא בתוכם; ו-sit in שבהם החותר יושב בתוך הקיאק - אלו הם הקיאקים המקצועיים יותר המאפשרים התקדמות מהירה ויעילה יותר במים.
החתירה והשליטה בקיאקים במיוחד הספורטיבים והמקצועיים דורש לימוד ואימון רב. אף על פי שקורסים לחתירה בקיאק מאפשרים לחותר לשוט בקיאק כבר אחרי מספר פגישות הרי ששליטה טובה בקיאק ויכולת התמודדות עם תנאי ים פתוח יכולה להיות מושגת רק לאחר חודשים של אימון.
הקיאקים נבנים כיום משלל חומרים כמו סיבי פחמן, פלסטיק, פיברגלס, עץ ובד - בהתאם לעלות ולשימוש הנדרש בהם.


== ציוד נלווה לקיאק ==
חגורת הצלה - P.E.D משמר החופים של ארצות הברית וקנדה מחייב, לחגור חגורת הצלה תקנית ובמצב טוב בעת שייט קיאיקים. הנוהל קובע שבמשך כל זמן החתירה על קיאק יש ללבוש חגורת הצלה תקנית רכוסה ובגודל מתאים. היה והקיאק התהפך אין לסמוך רק על חגורת ההצלה יש להיאחז בקיאק ולהחזיק במשוט ולמנוע מהרוח והגלים להפריד בינך ובין הקיאק והציוד.
חללי ציפה - חשוב שהקיאק יהיה מצויד בחללי ציפה אטומים בחרטום ובירכתים בנפח המספיק להציף על המים קיאק עמוס מוצף במים החותר וציודו. גופי ציפה יכולים להיות שקים אטומים מלאים אויר שקי ציוד אטומים וחללי אכסון ייעודים בסיפון.
ציוד ריקון מים BAILING - לרוקן מים מקיאק מוצף הוא משימה כמעט ובלתי אפשרית. הציוד המקובל לריקון מהיר הוא משאבה ידנית או חשמלית – בארצות קרות חשיבות עליונה לריקון מהיר היות ושהייה ממושכת במים קרים מביאה להיפוטרמיקה (אבדן חום גוף) ולמוות . בארצות חמות ניתן להסתפק משאבה ידנית וספוג גדול.
חבל גרירה - יש לאכסן בקיאק חבל גרירה מניילון באורך מתאים וכן מיתרי מצנח. חזקים ונמתחים על מנת לבלום מכות. יש לזכור שחבל ניילון אינו צף על המים.


== תחרויות קיאק ==
 ערך מורחב – קאנו/קיאקתחרויות קיאקים הן חלק מהמשחקים האולימפיים מאז אולימפיאדת ברלין (1936). קיימים מספר סוגי תחרויות, הבולטות שבהן תחרויות ספרינט, שהן תחרויות במים שקטים למרחקים קצרים, ותחרויות סלאלום, הנערכות במים לבנים, ובהן על החותרים לעבור בנקודות מסוימות המסומנות במים, ולעיתים גם לחתור נגד הזרם. תחרויות הספרינט נערכות במקצים של יחידים, זוגות ורביעיות.


== ראו גם ==


== קישורים חיצוניים ==
קיאק, באתר אנציקלופדיה בריטניקה (באנגלית)
קיאק מה כדאי לדעת, באתר לב הים (בעברית)
אינץ' (מאנגלית: Inch; נכתב גם אינטש; מסומן על ידי 
  
    
      
        i
        n
      
    
    {\displaystyle in}
   או ", בגרמנית: Zoll, ולעיתים גם בעברית משתמשים ב"צול") היא יחידת מידה לאורך השווה ל־2.54 סנטימטרים, חלק ממערכת היחידות המכונה "מערכת היחידות הבריטית" המשמשת בבריטניה, בארצות הברית ובמדינות בודדות נוספות.
נהוג לייצג את יחידת המידה אינץ' בעזרת תגיים (″ double prime) מימין למספר, לדוגמה 4″ הם 4 אינץ'. (בעוד שגרש בודד מציין רגל (יחידת מידה) - 12 אינצ'ים)
אורכים הקטנים מאינץ' מציינים בשברים 1/2, 1/4, 1/8, 1/64 וכו'.


== המרה ==
אינץ' אחד שווה ל־2.54 סנטימטרים.
12 אינצ'ים הם רגל, ו־36 אינצ'ים הם יארד.
יחידת חלוקה נוספת המשמשת לעיתים למידות קטנות כגון קוטר חוטים, היא מיל (mil) החלק ה-1,000 של האינץ' השווה ל-0.0254 מילימטר או 25.4 מיקרומטר. באנגליה יחידה זו נקראת Thou או point.


== שימושים מיוחדים ==
אינץ' משמש כיחידת מידה לצגים ברחבי העולם, גם במדינות שבהן נהוגה השיטה המטרית - גודל המסך הוא אורכו באינצ'ים מפינה לפינה באלכסון. בניגוד למדידות שונות שבהן ממירים מידות באינץ' ליחידות מידה גדולות יותר כגון רגל, כאשר מודדים מסכים לא נוהגים להמיר את יחידת המדידה וכך מופיעות מידות מסך כגון 40 אינץ'.
נהוג להשתמש באינץ' גם לציון הקוטר של כלי ירייה, בעיקר מקלעים.
בישראל מידות הבגד מופיעות לעיתים תכופות באינץ', בעיקר כשמדובר בסחורה אמריקנית ובריטית.


=== האינץ' כיחידת שטח ===
אף שהאינץ' הוא יחידת אורך, הרי במחלקות המודעות בעיתונים בישראל הוא משמש כיחידת שטח, למדידת שטחן של מודעות. זאת כיוון שרוחב המודעה קבוע (רוחב טור בעיתון), ולכן מודעה של אינץ' פירושה מודעה שגובהה אינץ' אחד, והיא משתרעת על טור אחד בעיתון. דוגמה לכך מופיעה בחוק הבחירות (דרכי תעמולה), שבו נאמר על מודעות המתפרסמות בעיתונים יומיים, בשבועונים או בירחונים: "מודעה לא תהא גדולה מ־40 אינץ׳".


=== אינץ' וצול ===

צול (Zoll, המילה הגרמנית לאינץ') היא יחידת מדידה שמשמשת בעיקר למדידת קוטר חיצוני נומינלי של צינורות.
הערכים של המידות הנומינליות היו של הקוטר הפנימי של צינור שהיה סטנדרטי ובעל דופן של כ-4 מ"מ.  כיום בישראל המילה "צול" משמשת רק כמידה נומינלית לקוטר חיצוני של צינור לפי הסטנדרט הבריטי המוגדר בטבלה:


=== מיל ===
בעבר הייתה מקובלת המידה מיל (mil), אלפית האינץ', כלומר 0.0254 מילימטר. מידה זו הייתה בשימוש במכניקה עדינה ובאלקטרוניקה, למשל במעגלים משולבים, מעגלים מודפסים, ולהגדרת הממדים של שבבים (המארז של מעגל משולב), בפרט לקביעת המרחק בין ה"רגליים". תעשיות אלו עברו לשימוש במידות בשיטה המטרית, והשימוש ב"מיל" נעלם כמעט לחלוטין.


== קישורים חיצוניים ==

אינץ', באתר אנציקלופדיה בריטניקה (באנגלית)


== הערות שוליים ==
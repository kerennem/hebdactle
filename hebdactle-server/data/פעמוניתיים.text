פעמוניתיים (שם מדעי: Campanulaceae) היא משפחה של צמחים בעלי פרחים מסדרת האסטראים, המכילה כ-70 סוגים של צמחים, רובם עשבוניים רב-שנתיים. בסוגים אלו נמנים כ-2000 מינים שונים, ההופכים את הפעמוניתיים למשפחה השנייה בגודלה בסדרתה, אחרי המורכבים.


== מאפיינים ==
לפעמוניתיים מוהל שקוף או שרף חלבי. רוב בני המשפחה עשבוניים, אך ישנם מינים מעטים מעוצים. עליהם כמעט תמיד מסורגים, במקרים נדירים ביותר נגדיים. לפרחים צורה צינורית או פעמונית אופיינית, עם שפה המחולקת לאונות. מאפיין ניכר במשפחה הוא עלי הגביע המחודדים. הפירות הם ענבות, למעט מקרים בודדים של הלקטים יבשים. יוצאי דופן הם בני תת-המשפחה של הלובליה, שהייתה בעבר משפחה בפני עצמה וכעת כונסה עם הפעמוניתיים בעקבות מחקרים גנטיים.


== תפוצה ==
הפעמוניתיים צומחים בר בכל היבשות פרט לאנטארקטיקה, מרוכזים בעיקר בחצי כדור הארץ הצפוני, אך גם נפוצים בדרום אפריקה.


== בארץ ישראל ==
בארץ ישראל צומחים בר 21 מינים של פעמוניתיים, המחולקים לארבעה סוגים: 15 מיני פעמונית, 4 מיני סגולית, מין אחד של מישויה (מישויה פעמונית) ומין יחיד של פודנתון (פודנתון אזמלני).
המין ענבל גדול-פרחים מגודל כצמח נוי בהיקף קטן.


== קישורים חיצוניים ==

פעמוניתיים, באתר אנציקלופדיה בריטניקה (באנגלית)פעמוניתיים, באתר ITIS (באנגלית)
פעמוניתיים, באתר NCBI (באנגלית)
פעמוניתיים, באתר האנציקלופדיה של החיים (באנגלית)
פעמוניתיים, באתר Tropicos (באנגלית)
פעמוניתיים, באתר GBIF (באנגלית)
פעמוניתיים, באתר IPNI (באנגלית)
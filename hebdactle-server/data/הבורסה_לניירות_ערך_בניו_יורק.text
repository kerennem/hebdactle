הבורסה לניירות ערך בניו יורק (באנגלית: New York Stock Exchange ראשי תיבות: NYSE), היא הבורסה לניירות ערך הגדולה ביותר בארצות הברית ובעולם בשווי החברות הכולל, והשנייה בגודלה במספר החברות הנסחרות בה. כיום, רווח השימוש בשם הרחוב וול סטריט ככינוי לבורסה עצמה. 
הבורסה נוסדה בפינת הרחובות וול סטריט וברוד ברובע מנהטן שבניו יורק, ב-8 במרץ 1817, על בסיס הסכם בטונווד שנחתם בוול סטריט על ידי 24 סוחרי מניות ב-17 במאי 1792. ב-4 באפריל 2007 התאחדה הבורסה עם בורסת Euronext מפריז והפכה בפועל לבורסה הגלובלית הראשונה בעולם.
הבורסה בבעלות חברת ההחזקות Intercontinental Exchange, או בקיצור ICE, הרשומה בה בעצמה ומפעילה 23 בורסות ברחבי העולם, בהן NYSE ו-Euronext.
הבורסה מנוהלת על ידי דירקטוריון הבורסה המטפל בתפעול השוטף של מערכות הבורסה, בטיפול בחברות הרשומות למסחר, ובאישורם של מועמדים חדשים כחברי בורסה.
נכון לשנת ,2022 נסחרות בבורסה של ניו יורק 2,400 חברות בעלות שווי כולל של כ-30 טריליון דולר. 28 מתוך 30 החברות שמרכיבות את מדד דאו ג'ונס (החברות הציבוריות הגדולות ביותר בארצות הברית), נסחרות בבורסת ניו יורק. כמחצית מהיקף המסחר נערך באופן ממוחשב. המנכ"ל הנוכחי של הבורסה הוא דאנקן ל. ניידראואר.
הבורסה של ניו יורק נוסדה בשנת 1792. מצפון-מזרח לבניין הבורסה כיום. במבנה המזכיר במראהו מקדש יווני, שוכן ה"פדרל הול" שממנו משקיף פסלו של ג'ורג' וושינגטון אשר הוצב במקום בשנת 1789, בעקבות השבעתו כנשיא הראשון של ארצות הברית. באולם המסחר העיקרי יש 12 "תאים", שכל אחד מהם מטפל בקרוב ל-75 ניירות ערך שונים.


== חברות ישראליות בבורסה ==
מניות חברת נייר חדרה הונפקו בבורסה בניו יורק בסוף שנות ה-50, ובכך הייתה לחברה הישראלית הראשונה שמניותיה הונפקו בבורסה. ב-1960 הונפקו מניות חברת הצמיגים אליאנס.
חברת טבע תעשיות פרמצבטיות החלה להיסחר בבורסת ניו יורק ב-2012, עד אז נסחרה בבורסת נאסד"ק.


== קישורים חיצוניים ==

 אתר האינטרנט הרשמי של הבורסה לניירות ערך בניו יורק (באנגלית)
הבורסה לניירות ערך בניו יורק, באתר אנציקלופדיה בריטניקה (באנגלית) הבורסה לניירות ערך בניו יורק, ברשת החברתית פייסבוק
 הבורסה לניירות ערך בניו יורק, ברשת החברתית טוויטר
 הבורסה לניירות ערך בניו יורק, ברשת החברתית אינסטגרם
 הבורסה לניירות ערך בניו יורק, חברה ברשת החברתית LinkedIn
 הבורסה לניירות ערך בניו יורק, ברשת החברתית Goodreads
שלמה גרינברג, הבורסה זה הוא, גלובס, 22 בספטמבר 2003


== הערות שוליים ==
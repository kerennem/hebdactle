קנולה ביסון "קן" סארו-ויווה (Kenule Beeson "Ken" Saro-Wiwa; ‏10 באוקטובר 1941 - 10 בנובמבר 1995) היה סופר ניגרי מפורסם ופעיל זכויות אדם, אשר תרם רבות למאבקם של אנשי אוגוני, קבוצה אתנית בניגריה, נגד חברות נפט אשר גרמו לנזק סביבתי רב באזור מחייתם. סארו-ויוה השתתף במאבק המקומי נגד חברת "של", במסגרת התנועה לשחרור הדלתה של ניז'ר. בשנת 1995 נתלה יחד עם שמונה מאנשי שבט אוגוני, והתלייה עוררה תהודה בינלאומית.
לפני מותו אמר סארו-ויווה כי "הבורא אומנם לוקח את נשמתי, אך המאבק נמשך".
משפחתו של קן סארו-ויווה פתחה במאבק משפטי מול חברת "של" אשר הסתיים בפשרה מחוץ לכותלי בית המשפט לפיה שילמה החברה למשפחת המנוח סך של 15.5 מיליון דולר.


== לקריאה נוספת ==
אבנר דה-שליט, "אדום-ירוק: דמוקרטיה, צדק ואיכות הסביבה"


== קישורים חיצוניים ==

קן סארו-ויווה, באתר אנציקלופדיה בריטניקה (באנגלית)


== הערות שוליים ==
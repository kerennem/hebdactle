ג'אווה היא השפה של עם הג'אווה. השפה מדוברת בחלקים המזרחיים והמרכזים של האי ג'אווה שבאינדונזיה
אך יש גם כמה אזורים של דוברי ג'אווה בחוף הצפוני של מערב האי. זוהי שפת האם של יותר מ-75,500,000 אנשים. שפת ג'אווה הוא חלק ממשפחת השפות האוסטרונזיות, והיא דומה לכמה שפות מלאיות. רוב דוברי ג'אווה מדברים גם אינדונזית למטרות רשמיות, למטרות מסחר ולצורך תקשורת עם שאר התושבים באינדונזיה. מחוץ לאינדונזיה, יש כמה דוברי ג'אווה במדינות שכנות כמלזיה וסינגפור וכן מיעוט באזורים אחרים. השפה נכתבת בעיקר באלפבית של ג'אווה.


== אלפבית ==
שפת הג'אווה נכתבת לרוב על ידי אותיות האלפבית של ג'אווה. אלפבית הג'אווה הוא אבוגידה - כל אחת מעשרים האותיות בשפה מייצגת הברה עם עיצור והתנועה אַ המבוטאת כ-/ɔ/. דיאקריטים שונים מתווספים מסביב לאות בכדי לציין שמדובר בתנועה שונה מ-[ɔ].
שפת הג'אווה יכולה להיכתב גם באלפבית הערבי והאלפבית הלטיני.


== קישורים חיצוניים ==

ג'אווה, באתר אנציקלופדיה בריטניקה (באנגלית)
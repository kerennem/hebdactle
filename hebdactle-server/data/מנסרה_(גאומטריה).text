בגאומטריה, מנסרה היא פאון תלת-ממד שבסיסיו הם שני מצולעים חופפים ומצויים בשני מישורים מקבילים, והמקביליות המחברות את זוגות הצלעות בהתאמה. המצולעים המנוגדים נקראים בסיסי המנסרה, והמקביליות נקראות המעטפת שלה. 
המנסרה נקראת על-שם מספר הצלעות במצולעי הבסיס. למשל, אם הבסיסים מחומשים המנסרה נקראת מחומשת, ואם הבסיסים מתומנים המנסרה מתומנת. מנסרה ישרה היא כזו שבה התנאים השקולים הבאים מתקיימים: פאות המעטפת מאונכות לבסיסים; פאות המעטפת הן מלבנים; הישר המחבר את מרכזי הכובד של הבסיסים מאונך למישורים שבהם הם נמצאים. 
את הנפח של מנסרה אשר שטח בסיסה S וגובהה h אפשר לחשב לפי הנוסחה 
  
    
      
        
          
            V
          
        
        =
        S
        ⋅
        h
      
    
    {\displaystyle {\mathcal {V}}=S\cdot h}
  .
כמה טיפוסים של מנסרות:

מנסרה שבסיסה מקבילית נקראת "מקבילון". מנסרה שפאותיה מעוינים נקראת "מעוינון".
מנסרה ישרה שבסיסה מלבני נקראת "תיבה". תיבה שכל פאותיה ריבועים נקראת "קובייה". זהו אחד מחמשת הפאונים המשוכללים.
מנסרות שבסיסן משולש, נקראות "פריזמות", והן מרכיב חשוב במכשירים אופטיים.
מנסרות שבסיסן מצולע משוכלל ופאותיהן ריבועים נקראות "מנסרות משוכללות". מנסרות משוכללות הן פאונים משוכללים למחצה.


== ראו גם ==
אנטי-מנסרה
מנסרה (אופטיקה)


== קישורים חיצוניים ==
מנסרה, באתר MathWorld (באנגלית)
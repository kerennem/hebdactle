מדינה מפותחת, או מדינה מתקדמת (לעיתים מכונה גם מדינה עשירה או מדינה מתועשת) היא מדינה המאופיינת באיכות חיים גבוהה ושכלכלתה מגוונת ומבוססת באופן משמעותי על תעשיית מידע מחקר ופיתוח. במונח מדינה מפותחת נעשה שימוש לרוב בענייני כלכלה.
בדרך כלל, מדינה כזו גם מאופיינת בתוצר גבוה לנפש, אם כי המדינה לא תיחשב מפותחת - אם השיעור הגבוה של התוצר לנפש השורר בה - נובע מניצול (זמני בדרך כלל) של אוצרות טבע. מדינה שאינה מפותחת נקראת בשפת הכלכלנים מדינה מתפתחת, אם כי לעיתים הסיווג "מדינה מתפתחת" מכוון גם להבחין בין מדינת עולם שלישי למדינה שאיננה מדינת עולם השלישי אך גם איננה "מדינה מפותחת".
במדינה מפותחת רובם המוחלט של התושבים מתגוררים בערים, ועוסקים בענפים שונים של התעשייה, השירותים והמסחר. רק מיעוט התושבים עוסק בחקלאות, והחקלאים משתמשים בשיטות מודרניות המאפשרות להגדיל מאוד את התפוקה.
החלוקה של מדינות העולם למפותחות ולמתפתחות משמשת ארגונים בינלאומיים דוגמת האו"ם, קרן המטבע הבינלאומית והבנק העולמי, בבואם לחלק סיוע כלכלי בין המדינות המתפתחות מצד אחד ולרתום את המדינות המפותחות לסייע מצד שני.


== מונחים חליפיים או קרובים ==
מונחים אחרים המשמשים להבחנה הדיכוטומית בין מדינות מפותחות למדינות מתפתחות הם: העולם הראשון לעומת העולם השלישי, העולם המערבי מול המזרח, מדינות מתועשות לעומת מדינות שאינן מתועשות, ולעיתים גם חציו הצפוני של כדור הארץ לעומת זה הדרומי.
המונח המקובל על קרן המטבע הוא 'כלכלות מתקדמות', ובנוסף על שתי הקטגוריות הרגילות - מוסיפה הקרן דרגת ביניים של 'מדינות בשלבי מעבר' (כשהכוונה אל מדינות הגוש הסובייטי לשעבר).
גישה ביקורתית מבית תאוריית התלות אינה מקבלת את ההנחה העומדת בבסיס החלוקה למדינות מפותחות ומתפתחות המבוססת על תאוריית המודרניזציה, ועל כן מעדיפה את השימוש במונחים "מדינה מפותחת, ומדינה "תת-מפותחת". מונח תת-הפיתוח מצביע על יחסי הניצול השורים בין מדינות שונות, קרי שהפיתוח של האחת קשור, תלוי ונובע מתת הפיתוח של האחרת.


=== מדד התפתחות ===
 ערך מורחב – מדד הפיתוח האנושימדד ה-HDI של האו"ם, או מדד הפיתוח האנושי הוא נתון סטטיסטי המחושב עבור כל מדינה ומדינה במטרה לאמוד את איכות החיים בה (שיעור "הפיתוח" שלה). הוא מחושב על ידי שקלול שלושה נתונים: תוחלת החיים, ההשכלה והתמ"ג לנפש. האו"ם מסווג מדינות ברמת התפתחות גבוהה אם מדד ההתפתחות האנושית שלהן גדול מ-0.8, ברמת התפתחות בינונית אם הוא בין 0.5 ל-0.8 ולמטה מזה ברמת התפתחות נמוכה.
בנוסף לכך, ניתן למדוד את רמת הפיתוח של מדינה בעזרת שיעור הרופאים בה. ניתן למדוד זאת במספר הרופאים ל-10,000 נפש. לדוגמה, בישראל ישנם 36 רופאים מתוך 10,000 נפש.
מדד נוסף אשר ניתן למדוד על פיו את רמת הפיתוח של מדינה הוא תחום התשתיות והאנרגיה. בתחום האנרגיה, נכון לשנת 2009, איסלנד היא המדינה אשר צורכת את הכמות הגבוהה ביותר של אנרגיה לנפש.
נתונים סטטיסטיים הנכונים לשנת 2010 מעידים על כך שלשליש מאוכלוסיית העולם אין שירותי תברואה ראויים ובנוסף הם מעידים כי שישית מאוכלוסיית העולם, לא יכולה לשתות מים נקיים.
נורווגיה מדורגת בשנים האחרונות במקום הראשון בעולם לפי מדד ההתפתחות האנושית.


== מדינות מתקדמות ==
בקרב 193 המדינות החברות באו"ם - חמישית מתוכן (38 מדינות) הן מתקדמות (נכון לשנת 2011). אליהן מתווספות עוד שתי מדינות מתקדמות שאינן חברות באו"ם, ובסך הכל: 40 מדינות בעולם הן מתקדמות.


=== מדינות המסוּוגות רשמית כמתקדמות (על ידי קרן המטבע הבינלאומית וספר העובדות העולמי של ה-CIA) ===
בסיווג זה בסך הכל 40 מדינות (כולל שתי מדינות שאינן חברות באו"ם), לפי החלוקה הגאוגרפית הבאה: 24 מדינות במערב אירופה, שבע מדינות במזרח אירופה, שתי מדינות בצפון אמריקה, שתי מדינות באוקיאניה וחמש מדינות באסיה.


== מקרים מיוחדים ==
המדינות הבאות אינן נחשבות מפותחות בדרך כלל משום שהתפתחותן אינה מתבטאת במשק מודרני של סחורות ושירותים מתקדמים אלא מענף אחד שבו זכו בשל נסיבותיהן הגאוגרפיות, בניגוד לפיתוח כלכלי:


==== מדינות נפט ====
שעושרן נובע מהנפט שבשטחיהן. כולן מדינות מוסלמיות, וכולן (פרט לברוניי) שוכנות במפרץ הפרסי.


==== מדינות מתויירות ====
שעושרן בא להן מהיקפה הרחב של התיירות הזורמת אליהן.


== ישויות מדיניות שאינן עצמאיות ==
בנוסף למדינות המסווגות כמתקדמות, ישנן 14 ישויות מדיניות שאינן עצמאיות אשר מסווגות כמתקדמות (רובן משמשות כמקלט מס):
בריבונות הממלכה המאוחדת והכתר הבריטי:

בריבונות ארצות הברית:

בריבונות דנמרק:

בריבונות סין:

בריבונות הולנד:


== ראו גם ==
רמת החיים בישראל
OECD
תאוריית התלות (מדעי החברה)
העולם השלישי


== קישורים חיצוניים ==
World Economic Outlook Database October 2008 - WEO Groups and Aggregates Information, www.imf.org קרן המטבע הבינלאומית, סיווג המדינות.
World Bank Country and Lending Groups – World Bank Data Help Desk, datahelpdesk.worldbank.org (ארכיון) סיווג הארצות באתר הבנק העולמי
Appendix B :: International Organizations and Groups — The World Factbook - Central Intelligence Agency, www.cia.gov הגדרות בספר העובדות העולמי של ה-CIA
הגדרת המדינות המתפתחות והמפותחות באתר היחידה הסטטיסטית של האו"ם
United Nations Statistics Division - Inter-agency and Expert Meeting on Millennium Development Goal Indicators, unstats.un.org אזורים מפותחים לפי האו"ם והשוואה לסיווג הבנק העולמי


== הערות שוליים ==
רַב-זִיפִיּוֹת (שם מדעי: Polychaete) היא מחלקה השייכת למערכת התולעים הטבעתיות. התולעים הרב-זיפיות נקראות כך, משום שבצידי גופן יש להן בליטות ובהן זיפים קשים, יש אלפי מינים ימיים, שחלקם טורפים וחלקם מסננים מן המים את הפלנקטון וניזונים ממנו. תולעים רב-זיפיות חיות במקומות רבים כגון חורי סלעים, שטחי אצות, על ובתוך אלמוגים חיים, על ספוגים, קווצי עור, על ובתוך צורבים וכדומה. רק רב-זיפיות בוגרות מעטות חיות במים החופשיים. במצב פגות וטרום פגות צפות רב-זיפיות במים לפני שהן מתיישבות.


== מיון ==
תת-מחלקה Palpata
סדרה Canalipalpata
סדרה נרתיקניות (Sabellida) - בה תולעת צינור ענקית וסלילונית ענק
סדרה Terebellida
תת-מחלקה Errantia
סדרה Amphinomida
סדרה Eunicida
סדרה Phyllodocida
תת-מחלקה Sedentaria
סדרה Scolecidaמשפחות נוספות:

Diurodrilidae
Histriobdellidae
Nerillidae
Parergodrilidae
Potamodrilidae
Psammodrilidae
Spintheridae
Protodriloididae
Saccocirridae
Endomyzostomatidae
Asteromyzostomatidae
Myzostomidae


== רב-זיפיות בישראל ==
מספר המינים באזור אילת גדול מאוד והם נפוצים מאזור הכרית ואזורי החוף הרדודים ועד לעומק של יותר מ-1000 מטר.
בתולעת הרב-זיפית מן הסוג זכוכיתית, החיה בחופי הים התיכון של ארץ ישראל, הזיפים מרובים ודוקרניים כחוטי זכוכית דקים. ארכו של מין זה כ-15 סנטימטרים וצבעו כתום; זכוכיתיות אחרות מגיעות עד לאורך של 30 סנטימטרים וצבען אדום.
הנראיס, היא תולעת  נימית ארוכה וטורפת, הנראית כחוט לבנבן וארוך. הדייגים משתמשים בה כפיתיון לחכות דיג; תושבי הוואי אף ניזונים מתולעי נאריס (בשפתם: "פלולו") בעונת הרבייה שלה, כשמיליוני פרטים שלהן צפים על פני הים.
התולעים הרב-זיפיות; הנרתיקניות נקראות כך, על שם הנרתיקים (הגמישים או הקשיחים) שהן בונות סביב גופן. נרתיקים אלה משמשים להגנתן, ולתוכם הן מתכנסות בעת סכנה. יש בהן מינים שנרתיקיהן מפותלים כסליל המגולגל סביב עצמו. מינים אחרים מפרישים נרתיקים מעוקלים מעט, דמויי שופר או ישרים.
התולעים הטבעתיות דומות לתולעי האדמה אך הן בעלות הופעות רבות ושונות. התולעת הסלילנית הענקית שייכת למחלקה זו.


== גלריה ==

		
		
		
		
		


== קישורים חיצוניים ==

רב-זיפיות, באתר ITIS (באנגלית)
רב-זיפיות, באתר NCBI (באנגלית)
רב-זיפיות, באתר Animal Diversity Web (באנגלית)
רב-זיפיות, באתר האנציקלופדיה של החיים (באנגלית)
רב-זיפיות, באתר GBIF (באנגלית)
רב-זיפיות, באתר אנציקלופדיה בריטניקה (באנגלית)


== הערות שוליים ==
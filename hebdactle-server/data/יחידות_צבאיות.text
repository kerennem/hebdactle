בצבאות שונים ברחבי העולם ישנו מגוון רחב של יחידות צבאיות, כוחות צבאיים המצויים תחת דרג פיקודי משלהם. כחלק מההיררכיה הצבאית, ליחידות אלו תהיינה כפופות יחידות בסדר גודל קטן יותר, ובמקביל הן בעצמן תהוונה חלק מיחידה צבאית גדולה יותר. מטרת החלוקה הצבאית ליחידות היא ייעול ופישוט תהליכי הפיקוד והשליטה בכוחות, ומתוך כך ניהול נכון ומוצלח של הצבא בכללותו.


== יחידות יבשתיות ==
בחלקים שונים בחלק מצבאות העולם נהוגים מונחים שונים מאלו המקובלים לתיאור יחידות ספציפיות. בכלל זאת אפשר לציין את הפלגה כיחידה המקבילה למחלקה ואת הסוללה (מקבילה לפלוגה) והאגד (מקביל לרגימנט או חטיבה) – יחידות אשר נעשה בהם שימוש בעיקר בקשר ליחידות ארטילריה.
Staffel (ראו: אנ', גר') הוא מינוח ליחידה בסדר גודל שבין מחלקה לבין פלוגה. ובשימוש על ידי מדינות דוברות גרמנית. ונרשם בתקן נאט"ו עם רישום ארבע נקודות מעל סוג הכוח.
עוצבה במינוח הנהוג בצה"ל מוגדרת ככוח צבאי המכיל את כל מרכיבי הכוח הנדרשים לשם ניהול פעולה מערכתית באופן עצמאי. על כן יכלול כוח כזה שילוב של כוחות חי"ר, שריון, תותחנים וכיוצא בזה. עוצבה תהיה בדרך כלל בסדר גודל חטיבתי או אוגדתי. יחידה צה"לית נוספת היא הפיקוד מרחבי, המקביל לגיס. בדומה לכך אך בסדר גודל גבוה יותר, חזית הייתה היחידה הסובייטית המקבילה לקבוצת ארמיות.
זרוע (אשר ידועה באנגלית בתור Military branch), למשל זרוע היבשה, היא יחידה פיקודית הכוללת את כלל הכוחות הצבאיים שאופיים דומה. בדרך כלל החלוקה תהיה בין כוחות יבשה, אוויר וים. בכל זרוע וזרוע נהוג לבצע מדרגת חלוקה נוספת, לחילות, למשל חיל שריון. כל חיל (אשר בדרך כלל יוכר באנגלית בתור Corps, ככוח בסדר גודל של גיס) מאגד את כוחותיו ובתחומי אחריותו עומדים בניין הכוח כמו גם עבודת ניהול ומטה. חילות כמו זרועות מהווים יחידות פיקודיות בשגרה ולרוב לא יהוו יחידות לוחמות כשלעצמן.


== יחידות ימיות ==


== יחידות אוויריות ==


== כוחות מיוחדים ==
כוחות מיוחדים מאורגנים כזרוע או פיקוד נפרד ברוב הצבאות בעולם. הם פועלים ביחידות קטנות ורב-תכליתיות ובמבנה היררכי גמיש יותר מאשר בכוחות הצבא הרגילים. היחידות המיוחדות מורכבות מפלגות וצוותים.


== משטרה וז'נדרמריה ==
יחידות קיימות גם בגופים צבאיים למחצה כגון ז'נדרמריה, משטרה צבאית ואף במשטרה רגילה (ובמדינה כמו צרפת גם מכבאי אש). היחידה היא גוף מבצעי בעל ייעוד מוגדר הכפוף למפקד או קצין משטרה. משטרות וז'נדרמריה מפעילות יחידות טקטיות, כגון SWAT (ובישראל ימ"מ), בהן אופי הפעילות קרבי וצבאי יותר והפעילות נעשית לרוב בקבוצות ולא ביחידים.


== קישורים חיצוניים ==


== הערות שוליים ==
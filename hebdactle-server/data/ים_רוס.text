ים רוס (באנגלית: Ross Sea) הוא ים שולי עמוק מים באנטארקטיקה בין ארץ ויקטוריה לארץ מרי בירד, המהווה חלק מהאוקיינוס הדרומי.
ים זה התגלה על ידי ג'יימס קלארק רוס בשנת 1841, ונקרא על שמו. במערב ים רוס נמצא האי רוס שעליו הר הגעש ארבוס. במזרח ים רוס נמצא האי רוזוולט.
חלקו הדרומי של ים רוס מכוסה על ידי מדף הקרח רוס.


== היסטוריה ==
בשנת 1911 החל רואלד אמונדסן את מסעו לקוטב הדרומי ממפרץ הלווייתנים שבמדף הקרח.
כל האיים שבים רוס הוכרזו על ידי בריטניה כשטחה, והועברו לשליטת ניו זילנד. האיים מהווים כיום חלק משטח חסות רוס, אולם מדינות רבות אינן מכירות בהכרזה זו.


== קישורים חיצוניים ==

גאולוגיה של אזור ים רוס
ים רוס, באתר אנציקלופדיה בריטניקה (באנגלית)
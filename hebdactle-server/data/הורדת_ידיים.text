הורדת ידיים הוא ספורט תחרותי בו שני מתחרים מחזיקים זה את כף ידו של האחר, כשמרפקיהם צמודים למשטח כלשהו, בדרך כלל שולחן הורדות ידיים, עליו נערכת ההתמודדות. מטרת המתחרים היא לנסות להצמיד את הזרוע של היריב למשטח.
זהו ספורט עתיק יומין, נטול אלימות, תחרותי, ואין בו מגע פיזי מלא בין המתמודדים, למעט לחיצת יד טקסית המסמלת ידידות וכבוד.
התחרויות נערכות לפי קטגוריות משקל.


== חוקים - נוסח מקוצר ==
כללי:

לחיצת יד בין המתמודדים
תחרות הפסד כפול - 2 הפסדים ויציאה מהתחרות
נוק אאוט - הפסד ויציאה מהתחרות
המתחרים יוכלו להניח את המרפק היכן שירצו במשטח הנחת המרפק שלהם.
ניצחון / נגיעה - היא כאשר כל חלק מהמרפק עד קצות האצבעות, נוגע או עובר מתחת לכרית הנגיעה
המתמודדים יאחזו את כף יד המתחרה - יש להם 30 שניות להסתדר ביניהם
אי הופעה לאחר 30 שניות - פסילה
מפרק האגודל חייב להיות גלוי
היד החופשית - (הלא מורידה) חייבת לגעת כל הזמן בידית האחיזה
ידיים יונחו במרכז השולחן
כתפיים מקבילות לשולחן
תחילת הקרב יהיה על ידי השופט שיאמר " "READY… GO"
יש להסתכל תמיד אל היד המורידה
רגל או 2 רגליו של מתחרה יכולות להיות כרוכות סביב רגל השולחן או להישען על רגל השולחן שמולו לפני תחילת התחרותעבירות:

שתי אזהרות שוות לעבירה בודדת
שתי עבירות, המתחרה יפסיד בקרב הספציפי שהתחרה בו
למתחרים יש 30 שניות כדי שיוכלו להגיע לאחיזה מתאימה, אם בזמן הזה, לא הצליחו לאחוז כראוי, השופט יכריז על "אחיזת שופט". כל תנועה של כל מתחרה, ואפילו הקלה ביותר תגרור עבירה
תינתן עבירה כאשר מרפק של מתחרה מתנתק מכרית המרפק
החלקה - כאשר הידיים נפרדו ששני המתחרים איבדו אחיזה אחד עם השני
החלקה מכוונת  - בעמדת הפסד במצב של 2/3 כלפי כרית ההורדה, לאחר החלקה השופט ישתמש ברצועת שיפוט לקשירת ידי המתחרים למניעת החלקה חוזרת
עזיבת היד מידית האחיזהאזהרות:

תנועת מוקדמת של הזזת הכתפיים, היד או אצבעות
השהיית קרב תגרור אזהרה
ניתוק רגעי של היד מידית האחיזה
הכתפיים של המתחרים לא יעברו את קו האמצע הנמצא בין ידיות האחיזה במהלך קרב
מתחרה לא יכול להשתמש בכל חלק אחר של גופו כדי לנצח את היריב כגון; כתף, סנטר, ראש או רגל. תינתן עבירה אם נעשה שימוש כזה
מתחרה לא יוכל להגיע עם הכתף מתחת לגובה של משטח כרית המרפק בעמדה נטרלית או במצב של עמדת הפסד


== טכניקות ==
טופ רול (Top Roll): טכניקה שבה יוצרים לחץ על אצבעותיו בחלקו העליון של היריב ובכך "שוברים" את האחיזה שלו. טכניקה זו יעלה כנגד יריבים בעלי הוק חזק, בכך ש"מציבים" אותם באחיזה שלא נוחה להם. בטכניקה זו השריר העיקרי הוא השריר האחראי על תנועת הסיבוב "פרונציה" (סיבוב כלפי חוץ) וכמו כן אצבעות חזקות במיוחד.
הוק (Hook): בטכניקה זאת אנו יוצרים לחץ על פרק כף היד של היריב. זאת טכניקה של כיפוף כף יד היריב שרוב הכוח המופעל הוא מהיד הקדמית והאמה.
משיכה לצד (Side Pressure): טכניקה שמשתמשת במבנהו הייחודי של המרפק ובכוח שרירי הגב. המפרק של הפרק לא מאפשר תנועה לצדדים רק קדימה ואחורה, ולמעשה כאשר המרפק מכופף 45–90 מעלות באחיזת הורדות ידיים רגילה כשמפעילים כוח כנגד היד של היריב ניתן להרגיש כי המרפק עצמו לא זז אלא יחד עם הכתף, וכאן נשאר רק הכוח של שריר הגב שתומך בקשר בין הכתף ליד. כאשר הכתף מתקדמת הזרוע מתקדמת בהתאם. בטכניקה זו יש להשתמש בתבונה כי היא יכולה להוביל את הזרוע למצבים מסוכנים.


== הורדת ידיים בישראל ==
ספורט הורדת הידיים פעיל בישראל משנת 1987. 
בספורט זה עוסקים אלפי אנשים בצורה חובבנית, וחלקם הקטן עוסקים בו בצורה מקצוענית, משתתפים באימונים קבוצתיים ומגיעים לתחרויות שנערכות מידי תקופה.
עמותת "היד החזקה" היא עמותה רשומה לקידום והפצת ספורט הורדת הידיים בישראל, ומונה מאות ספורטאים פעילים.
בין חבריה נמנים מספר אלופי עולם ישראלים  אשר זכו בתחרויות בדרג הגבוה בעולם, וכן שופטים בינלאומיים בכירים. העמותה מפעילה חוג מקצועי להורדת ידיים בעיר פתח תקווה, בהדרכתם של צוות מאמנים מוסמך בתחום מטעם מכללת וינגייט. האימונים מתקיימים אחת לשבוע בימי שישי ובהם נלמדים כל היסודות בהורדת ידיים.
העמותה עורכת מספר תחרויות בשנה, בין היתר גם אליפות ישראל בהורדת ידיים, שנערכה (נכון ל-2020) בדימונה בחודש ינואר, כבר שמונה שנים ברציפות.
אליפות ישראל 2021 נערכה בעיר פתח תקווה בחודש אוגוסט. התחרות מחולקת לקטגוריות גיל, משקל, יד ימין ויד שמאל.
העמותה מפרסמת את מועד התחרות בדף הפייסבוק הנושא את השם "הורדת ידיים ישראל".


== ישראלים שזכו באליפות העולם ואליפות אירופה ==
שנת 1990110+ ק"ג - מקום 2: אלי ספיאשווילי (Eli Sappiaschwili)
עד 100 ק"ג - מקום 1: שרון רמז (Sharon Remez)
עד 70 ק"ג - מקום 4: בני גואטה (Beni Guetta)שנת 1992עד 65 ק"ג - מקום 3: ג'ימי בברה (Gimi Bebera)
עד 70 ק"ג - מקום 2: שמעון ביטון (ShimonBiton)
עד 85 ק"ג - מקום 1: ניר הראל (Nir Harel)
עד 90 ק"ג - מקום 1: שרון רמז (Sharon Remez)שנת 1993עד 110 ק"ג - מקום 1: אלי ספיאשווילי (Eli Sappiaschwili)
מעל 110 ק"ג - מקום 3: שי בן שחר (Shai Ben-Shahar)שנת 1994עד 55 ק"ג - מקום 3: ניסים אלקיים (Elkayam Nissim)
עד 65 ק"ג - מקום 3: שמעון ביטון (ShimonBiton)
עד 70 ק"ג - מקום 3: שמעון שלוש (Shimon Slish)
עד 75 ק"ג - מקום 3: יובל בר (Yuval Bar)
עד 80 ק"ג - מקום 2: איתי ברנט (Itay Brant)
עד 90 ק"ג - מקום 1: ניר הראל (Nir Harel)
עד 100 ק"ג - מקום 3: פליקס שפרינסיס (Felix Shprincis)
עד 110 ק"ג - מקום 3: נאמן נאור (Naman Naor)
מעל 110 ק"ג - מקום 3: גיל שמואלי (Gil Shmueli)שנת 1995עד 55 ק"ג - מקום 2: אלון קובי (Alon Kobi)
עד 110 ק"ג - מקום 3: אלי ספיאשווילי (Eli Sappiaschwili)שנת 1996עד 55 ק"ג - מקום 2: אלון קובי (Alon Kobi)
עד 90 ק"ג - מקום 2: ניר הראל (Nir Harel)
עד 100 ק"ג - מקום 3: שרון רמז (Sharon Remez)שנת 1999עד 80 ק"ג - מקום 1: משה בזק (Moshe Bazak)אליפות אירופה ה-27 - 2017עד 70 ק"ג - מקום 2: רומן מדבדסקי (Roman Medvedsky) (יד שמאל) (Master Men)אליפות העולם ה-36 - 2014עד 80 ק"ג - מקום 4: אריק פרסדנוב (Eric Parsadanov) (יד ימין) (JUNIOR 18)
עד 80 ק"ג - מקום 5: ג'ורג' בירו (George Biro) (יד שמאל) (MASTER)אליפות אירופה ה-31 - 2022עד 60 ק"ג - מקום 1: נדב שלוש (Nadav Shlush) (יד ימין) (Sub-Junior)
עד 60 ק"ג - מקום 1: נדב שלוש (Nadav Shlush) (יד שמאל) (Sub-Junior)
עד 65 ק"ג - מקום 1: עידו בן דוד (Ido Ben David) (יד שמאל) (Youth Men)
עד 70 ק"ג - מקום 2: רומן מדבדסקי (Roman Medvedsky) (יד שמאל) (Master)
עד 70 ק"ג - מקום 3: רומן מדבדסקי (Roman Medvedsky) (יד שמאל) (Senior)
עד 80 ק"ג - מקום 1: קמי קהרמני (Kami Kahramani) (יד ימין) (Senior Grand Master)
עד 80 ק"ג - מקום 3: ארטיום רויזמן (Artiom Roizman) (יד ימין) (Master)
עד 80 ק"ג - מקום 2: יאיר מור (Yair Mor) (יד שמאל) (Junior Boys)
עד 90 ק"ג - מקום 2: קובה ברבדזה (Koba Barabadze) (יד ימין) (Grand Master Men)
עד 90 ק"ג - מקום 2: קובה ברבדזה (Koba Barabadze) (יד שמאל) (Grand Master Men)


== קישורים חיצוניים ==
האתר הרשמי להורדת ידיים בישראל
הקבוצה הרשמית להורדת ידיים בישראל בפייסבוק
תיעוד מאליפויות הארץ - ARMSPORT
מפגן הכוח האולטימטיבי: אליפות ישראל בהורדת ידיים - ynet
בשתי ידיים חזקות: הישג חסר תקדים לישראל באליפות אירופה בהורדת ידיים - ynet
היד החזקה: נדב שלוש מאשקלון הוא אלוף אירופה בהורדת ידיים - כאן דרום אשקלון
לָגֿוּנָה היא גוף מימי רדוד המופרד מגוף מים גדול יותר ברצועת חול, איי מחסום או שונית, אשר יכולים להימצא מתחת לפני המים או מעליהם.


== מקור המונח ==
מקור השם של תצורת הנוף במילה הוונטית "לגונה", אשר התגלגלה מהמילה הלטינית "לאקונה", ומשמעותה "ריק". במקורו התייחס המונח ללגונת ונציה הנמצאת בין איי ונציה לבין האי לידו, המפריד אותה מהים האדריאטי.


== לגונות חוף ==
לגונות חוף הן לגונות הממוקמות בסמוך לחופים בהם אין הפרשי גאות ושפל ניכרים. לגונות חוף קיימות בכ-13% מכלל החופים. ללגונות אלה פתחים מוגבלים אל הים. כתוצאה מכך, מהווה הלגונה בית גידול השונה באופן ניכר מהים הפתוח. הלגונה נבדלת מהים במאפיינים רבים, בהם הטמפרטורה, המליחות ובכמות החמצן המומס במי הלגונה.


== ראו גם ==
אטול
אטולים ברחבי העולם
לגונות בעולם


== קישורים חיצוניים ==
מהי לגונה? (באנגלית)
זרימת גנים מוגדרת כמעבר של אללים מהמאגר הגנטי  של אוכלוסייה אחת לאחרת. זרימת גנים יכולה להתרחש במספר מנגנונים, כמו נדידת בעלי חיים בוגרים בחיפוש אחר משאבים לא מנוצלים, הפצת צאצאים או רביית צמחים  שמתרחשת על ידי הסעת תאי המין למרחקים ארוכים (ראו גם האבקה).
לזרימת גנים שתי השפעות אבולוציוניות עיקריות:

זרימת גנים עשויה לגרום להופעת אללים חדשים באוכלוסייה, דהיינו, היא מהווה גורם המגדיל את הגיוון בתוך האוכלוסייה.
זרימת גנים גורמת לצמצום ההבדלים הגנטיים בין אוכלוסיות שונות של אותו המין, ובכך מקטינה את הסיכוי להתרחשותם של אירועי ספציאציה.
זרימת גנים מקטינה את הסיכוי שלשני ההורים יהיה אותו אלל רצסיבי של מחלות תורשתיות, וכך מקטינה את הסיכוי לחלות בהן באותה אוכלוסייה.


== קישורים חיצוניים ==

זרימת גנים, באתר אנציקלופדיה בריטניקה (באנגלית)
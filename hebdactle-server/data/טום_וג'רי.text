טום וג'רי (באנגלית: Tom and Jerry) היא סדרת סרטי אנימציה קצרים קומיים שנוצרו על ידי חברת האנה-ברברה עבור מטרו גולדווין מאייר בשנות ה-40, ה-50 וה-60. במקור הייתה הסדרה אמורה להיות מוקרנת בקולנוע. הסרטים הקצרים זכו להצלחה רבה, וכמה מהם אף זכו בפרס אוסקר ונוצרו תוכניות טלוויזיה על טום וג'רי המוקרנות עד היום.
הסרטונים עצמם מספרים על טום החתול שמנסה לרדוף ולתפוס את ג'רי העכבר בלי הצלחה, ונקלע לצרות (לעיתים עם הבולדוג ספייק).
טום וג'רי כיכבו גם בסרטים מצוירים באורך מלא. ב-1953 הם שחו לצידה של אסתר ויליאמס בסרט "מסוכן כשרטוב". ב-1992 יצא לאקרנים הסרט הראשון באורך מלא בכיכובן של הדמויות, טום וג'רי: הסרט. בעשור הראשון של המאה ה-21 הופיעו טום וג'רי בסרטים נוספים שהופצו על ידי חברת האחים וורנר, בהם: טום וג'רי: טבעת הקסמים, טום וג'רי: אגדת מפצח האגוזים, טום וג'רי: המהירים והשעירים, טום וג'רי: זינוק למאדים, טום וג'רי פוגשים את שרלוק הולמס, טום וג'רי והקוסם מארץ עוץ וטום וג'רי: רובין הוד והעכבר העליז.
טום וג'רי הוצגו גם כילדים בתוכנית "טום וג'רי: דור ההמשך" שבה הופיעו גם דמויות הכלב דרופי וספייק הבולדוג.
בשנת 2004 יצאו DVD הכוללים פרקים מהסדרה וקלטות וידאו.
תוכניות טלוויזיה בכיכובם של טום וג'רי שודרו בישראל בערוץ הילדים, הערוץ הראשון וCartoon Network, ומשודרות בערוץ ג'וניור.
בשנות השישים פרצה שרפה גדולה באולפני MGM אשר השמידה את כל העותקים המקוריים של סרטי טום וג'רי ושל שאר הסרטים של אולפני MGM.
עם זאת, כמה שנים קודם הוציא האולפן את הסרטונים של טום וג'רי מחדש עם קטעי פתיח מחודשים, העותקים האלה ניצלו ואלה העותקים אשר משודרים כיום בטלוויזיה.
חלק מהסרטונים זכו בפרסי אוסקר:

The Yankee Doodle Mouse (1943)‎
Mouse Trouble (1944)‎
Quiet Please! (1945)‎
The Cat Concerto (1946)‎
The Little Orphan (1948)‎
The Two Mouseketeers (1951)‎
Johann Mouse (1952)‎באוקטובר 2018 נודע כי סרט קולנוע של טום וג'רי נמצא בפיתוח על ידי חברת האחים וורנר, הסרט ישלב אנימציה עם שחקנים בשר ודם.


== המופע של טום וג'רי (1975) ==
המופע של טום וג'רי (באנגלית: The Tom and Jerry Show) הוא סדרת טלוויזיה מונפשת שהופקה עבור "Saturday-morning cartoon"  על ידי הפקות האנה ברברה בשיתוף עם מטרו גולדווין מאייר ב-1975 לרשת ABC.


== המופע הקומי של טום וג'רי (1980–1982) ==
"המופע הקומי של טום וג'רי" (באנגלית: The Tom and Jerry Comedy Show) הוא תוכנית אנימציה טלוויזיוניות שהופקה על ידי Filmation ל-MGM בשנת 1980. התוכנית נמשכה שתי עונות. רוב הקולות דובבו בידי פרנק ולקר ולו שיימר.


== טום וג'רי ילדים, דור ההמשך (1990–1994) ==
 ערך מורחב – טום וג'רי: דור ההמשך"טום וג'רי ילדים, דור ההמשך" (באנגלית: Tom & Jerry Kids) היא סדרת טלוויזיה מונפשת, שיתוף פעולה בין הפקות האנה ברברה וטרנר אנטרטיינמט, המציגה את טום וג׳רי כילדים. התוכנית הועלתה לראשונה ב-1990 ושודרה עד שנת 1994.


== סיפורי טום וג'רי (2006–2008) ==
"סיפורי טום וג'רי" (באנגלית: Tom and Jerry Tales) היא סדרת טלוויזיה מונפשת ששודרה החל משנת 2006. זוהי תוכנית הטלוויזיה הרביעית בזיכיון.


== טום וג'רי (2014) ==
 ערך מורחב – טום וג'רי (סדרת טלוויזיה, 2014)סדרת הטלוויזיה "טום וג'רי" (באנגלית: The Tom and Jerry Show) הוא סדרת אנימציה אמריקאית שהופקה על ידי האחים וורנר ו-Renegade Animation, המבוססת על דמויותיהם של טום וג'רי ועל סדרה מצוירת.


== רשימת הסדרות של טום וג'רי ==
טום וג'רי (1940–1958, 1961–1962, 1963–1967, 2005)
המופע של טום וג'רי (1975)
המופע הקומי של טום וג'רי (1980–1982)
טום וג'רי: דור ההמשך (1990–1994)
סיפורי טום וג'רי (2006–2008)
טום וג'רי (2014)


== רשימת הסרטים של טום וג'רי ==
טום וג'רי: הסרט (1992)
טום וג'רי: טבעת הקסמים (2002)
טום וג'רי: זינוק למאדים (2005)
טום וג'רי: המהירים והשעירים (2005)
טום וג'רי: הרעד לי את השפם (2005)
טום וג'רי: אגדת מפצח האגוזים (2007)
טום וג'רי פוגשים את שרלוק הולמס (2010)
טום וג'רי והקוסם מארץ עוץ (2011)
טום וג'רי: רובין הוד והעכבר העליז (2012)
טום וג'רי: ההרפתקה הענקית (2013)
טום וג'רי והדרקון האבוד (2014)
טום וג'רי במשימת ריגול (2015)
טום וג'רי: בחזרה לארץ עוץ (2016)
טום וג'רי: וילי וונקה ומפעל השוקולד (2017)
טום וג'רי: מפצח האגוזים (2020)
טום וג'רי (2021)
טום וג'רי במערב הפרוע (2022)


== קישורים חיצוניים ==

 טום וג'רי, ברשת החברתית פייסבוק
טום וג'רי במסד־הנתונים הקולנועיים IMDb (באנגלית)
טום וג'רי אונליין
טום וג'רי בקארטון נטוורק


== הערות שוליים ==
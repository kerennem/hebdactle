שגיאות פרמטריות בתבנית:חברה מסחרית שימוש בפרמטרים מיושנים [ אנשי מפתח ] eBay (בעברית: איביי) הוא אתר מכירות פומביות וישירות באינטרנט, כמו גם שמה של החברה האמריקנית המנהלת אותו, .eBay, Inc. האתר הוא שוק עולמי מקוון המאפשר מסחר מקומי, ובינלאומי. המוכרים הם אנשים פרטיים ועסקים קטנים עד בינוניים המציעים מיליוני פריטים ושירותים דרך הפלטפורמה המקוונת.
חלק מהעסקים מציגים את הפריטים עם לוגו משלהם, ומשתמשים למעשה באתר איביי כפלטפורמה להגברת המכירות של המוצרים שלהם.


== היסטוריה ==

אתר eBay נוסד ב-3 בספטמבר 1995 בשם AuctionWeb על ידי פייר אומידיאר, מתכנת איראני יליד צרפת, כדי לספק פלטפורמת מסחר עולמית, בה כל אחד יכול לסחור בכל דבר. בספטמבר 1997 שונה שם האתר מ-AuctionWeb ל-eBay. תחילה רצה אומידיאר לשנות את שם האתר ל-Echo Bay, אך מכיוון שהדומיין echobay.com היה תפוס, הוא בחר בשם המקוצר eBay.
בין השנים 1996 – 1998 שימש ג'ף סקול כנשיא החברה עד להגעתה של מג ויטמן אשר
בשנים 1998 – 2008 שימשה כנשיאה ומנכ"לית של eBay. במהלך עשר שנותיה ב-eBay היא הובילה את צמיחתה של החברה מחברה המעסיקה 30 עובדים ונהנית מפדיון שנתי של ארבעה מיליון דולר, לכדי חברת ענק המעסיקה יותר מ-15,000 עובדים ובעלת פדיון שנתי של כשמונה מיליארד דולר.
נכון לדצמבר 2008, רשומים ב-eBay כמאתיים חמישים מיליון משתמשים מכל רחבי העולם. בכל יום מוצעים למכירה ב-eBay עשרות מיליוני פריטים. באתר ניתן למצוא מגוון רחב מאוד של פריטים ושירותים, מפריטי אספנות ועד פריטים לשימוש יומיומי כגון מכוניות, ביגוד, ספרים, תכשיטים, דיסקים ומכשירי חשמל.


== הצעות ==
המוצרים מוצעים למכירה במכירה פומבית או במחיר קבוע מראש הידוע כ-Buy-it-now. האתר מציע מגוון כלים ושירותים המאפשרים למשתמשים רשומים באתר לקנות ולמכור. בין השירותים הללו מוצעים גם שירותי תשלום מקוון דרך אתר חברת PayPal (אשר נרכשה על ידי אי ביי בשנת 2002 ולאחר מכן הפכה לחברה עצמאית) ועצות על סחר בטוח ברשת.


== שיטת המשוב ומדיניות ==
כדי לבנות אמון בזירת הסחר מצד קונים, הנדרשים לשלם מראש עבור סחורה שלא בחנו אותה מקרוב, אי ביי משתמשת במערכת מוניטין. בתום כל עסקה מתבקשים קונים לדרג את המוכרים על ידי הענקת משוב חיובי, נייטרלי או שלילי, וכמו כן להוסיף הערה עד 80 תווים. במקביל, מוכרים יכולים להשאיר משוב לרוכשים. פרופיל המשוב של משתמש, המהווה דירוג לאמינות המוצג לצד שם המשתמש, הוא ההפרש בין מספר המשובים החיוביים למספר המשובים השליליים. היעילות של מערכת זו מתבטאת בהרתעת סוחרים מפוקפקים משימוש באתר, בתגמול עבור התנהגות הוגנת, וביצירת שקיפות בדירוג אמינות המשתמשים. משתמשים שאינם מציעים פריטים למכירה, יכולים לבחור להסתיר את פרופיל המשוב שלהם.


=== מדיניות ביטחון ===
איביי נזהרת מאוד מאפשרות שנוכלים יעשו שימוש בפלטפורמת המסחר שלה ולכן מפעילה מעקב דקדקני וחסימות כלפי משתמשים (מוכרים) חדשים, אבל גם ותיקים. העילה השכיחה לחסימה היא תלונות מרובות של לקוחות (משתמשים קונים) על מוצרים פגומים או מזויפים, וכן שירות לקוחות גרוע. גם לקוחות עלולים להחסם, אם יתברר שהונו את המוכרים. משתמשים רבים דיווחו שנחסמו כאשר ניסו למכור מוצרים. בדרך כלל, ניתן לבקש עירעור על החסימה במייל או בטלפון.
הערעור מתבצע, בין השאר, על ידי הוכחת זהות המשתמש וכתובתו באמצעות שליחת צילום מסמכים רשמיים (הוכחת זהות: רישיון נהיגה/דרכון/תעודה צבאית/תעודת זהות | הוכחת כתובת: מסמך בנקאי/דו"ח אשראי/חשבונות שירות(חשמל, מים)/מסמכי ביטוח).


== תשלום ==
התשלום לאתר, על פעילות מכירה בו, מתבצע על ידי תשלום עמלת מכירה קבועה (Insertion Fee) לכל פריט העומד למכירה (0.10$-4$), וכן אחוז מסוים (Final Value Fee) מהתשלום הסופי שהתקבל ממכירת הפריט בפועל. אפשר להוסיף תוספות שונות כגון הצגת תמונות משופרת, המטיבה את תהליך המכירה, אך כרוכות בתשלום נוסף (Additional Option Fee).
כמו כן, הקמת חנות באתר כרוכה בתשלום, אך בעלי החנויות משלמים עמלות מופחתות על מוצרים שנמכרו. האתר מציע שלוש דרגות של חנות.


== פריסה גלובלית ==
לאתר איביי קיימים אתרי משנה (זירות) בארצות ובשפות שונות, תחת שמות דומיין מקומיים כגון: ebay.co.uk, ebay.de ,ebay.com.au.
למרות הפריסה הגדולה של איביי בעולם כולל רכישות של פלטפורמות מסחר מקומיות (בארצות סקנדינביה וברזיל), אין לחברה דריסת רגל משמעותית בשווקים עצומים כמו יפן, סין ורוסיה. בהודו מכרה החברה את כל הפעילות שלה לפליפקארט, חברת המסחר האלקטרוני הגדולה ביותר במדינה.
חלק מאתרי איביי

eBay.com – האתר המרכזי של איביי המיועד לתושבי ארצות הברית, אך משמש בפועל את תושבי רוב המדינות, בעיקר אלו שאין להם אתר איביי בשפה ובמטבע שלהם. מכירה בדולר אמריקני.
eBay.co.uk – באנגלית, מיועד לתושבי בריטניה. מכירה בלירה שטרלינג.
eBay.com.au – באנגלית, מיועד לתושבי אוסטרליה. מכירה בדולר אוסטרלי.
eBay.ca – באנגלית או צרפתית, מיועד לתושבי קנדה. מכירה בדולר קנדי או אמריקני.
eBay.ie – באנגלית, מיועד לתושבי אירלנד. מכירה באירו.
eBay.de – בגרמנית, מיועד לתושבי גרמניה. מכירה באירו.
eBay.at – בגרמנית, מיועד לתושבי אוסטריה. מכירה באירו.
eBay.nl – בהולנדית, מיועד לתושבי הולנד. מכירה באירו.
eBay.be – בהולנדית או צרפתית, מיועד לתושבי בלגיה. מכירה באירו.
eBay.es – בספרדית, מיועד לתושבי ספרד. מכירה באירו.
eBay.co.il – בעברית מיועד לתושבי ישראל. מכירה בשקל
eBay.ch – בצרפתית ובאנגלית, מיועד לתושבי שווייץ מכירה בפרנק שווייצרי.


== ראו גם ==
מסחר אלקטרוני


== קישורים חיצוניים ==
EBay, באתר אנציקלופדיה בריטניקה (באנגלית) אתר האינטרנט הרשמי של EBay (באנגלית)
אתר אי ביי
אתר אי ביי ישראל – מדריך לקונים ומוכרים
אתר מרכז המחקר והפיתוח בישראל EBay, ברשת החברתית פייסבוק
 EBay, ברשת החברתית טוויטר
מידע עסקי על חברת eBay באתרים Yahoo! Finance • MarketWatch • CNN Money • Bloomberg Business (באנגלית)
eBay, בגוגל פיננסיםEBay, באתר Crunchbase (באנגלית)
EBay, באתר EDGAR של הודעות ל-SEC (באנגלית)אחרריאן מאק, שינויים בהרגלי הצריכה: מעבדות המחקר הסודיות של חברת eBay נחשפות, באתר "פורבס ישראל", 26 בדצמבר 2014
מיכאל יעקובסון, קיקה חוסלה, eBay השתלטה: כיכר העיר של השוק הגדול בעולם, באתר Xnet‏, 3 באפריל 2013
הלית ינאי-לויזון, ‏מסוכריות פאז ועד חלקים מהקולומביה - הדרך של אי-ביי, באתר גלובס, 2 ביוני 2005
יניב הלפרין, אחרי 20 שנה: 20 עובדות מעניינות על eBay, "אנשים ומחשבים", 6 בספטמבר 2015
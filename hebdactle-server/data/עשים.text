העָשים (שם מדעי: Heterocera) הם קבוצה פראפילטית בתוך סדרת הפרפראים. המונח מוגדר על דרך השלילה - כל הטקסונים בסדרת הפרפראים שאינם פרפרים, הם עשים. כיום ידועים יותר מ-160,000 מיני עשים בעולם.
רוב מיני העשים הם יצורים ליליים ("פרפרי לילה"), אך ישנם גם מינים הפעילים במהלך היום או בשעות הדמדומים. עשים רבים, כמו עש הצועני, מהווים מזיקים קשים לגידולים חקלאיים, בשלב הזחל שלהם.
עשים ידועים ממשפחת העשיים הם עשי הבגדים, המזיקים לאריגים. מינים אחרים של עשים מועילים לחקלאות, ואף מתורבתים - הידוע שבהם הוא טוואי המשי, המפיק את סיבי המשי. לעשים חשיבות רבה גם במערכות אקולוגיות. בין השאר, הם משמשים כמאביקים של פרחים שונים.
העש הכבד בעולם, עש העץ הענק שוקל עד 30 גרם. עש הקיסר הוא מהגדולים בעולם מגיע ל-255 מילימטר. שטח כנפיים של עש הרקולס מגיע ל-265 סנטימטר רבוע.


== ראו גם ==
פרפראים
פרפרים
אפקט עין העש
מוזיאון ויט בגרמניה, הכולל את אוסף העשים הגדול בעולם
עשנור הקמח


== קישורים חיצוניים ==

עשים, באתר אנציקלופדיה בריטניקה (באנגלית)
אתר אגודת חובבי הפרפרים בישראל - אתר הבית של אגודת חובבי הפרפרים בישראל
פרפר או עש? על הבחנה בין עש לפרפר באתר "עמותת מן השדה"
עש לילה: המדריך המלא למלחמה בעש, באתר וואלה!‏, 29 באפריל 2015
מורן רגב, פרפר לא נחמד: איך נפטרים מעש בבית, באתר ynet, 15 ביולי 2015
הניו יורק טיימס, לזחל השעיר הזה יצא שם רע בגלל זלילת עלים מעצים - וזו לא הבעיה היחידה שלו, באתר הארץ, 21 ביולי 2021
מילון עשים באתר האקדמיה ללשון, 2022
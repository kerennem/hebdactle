נוּל הוא מכשיר לאריגה, שיכול להיות ידני או ממוכן. הוא משמש לאריגת בד, כשעליו מתוחים חוטי השתי כדי להקל את אריגת חוטי הערב.
יש מגוון של נולים, החל ממסגרות עץ קטנות, קרש עם מסמרים נולים שעומדים על השולחן או על רגליים כלשהן, נולים שעומדים על הרצפה. חלקם מופעלים בעזרת פדלים שעליהם דורך האורג, ובעזרתם מרים את בתי הנירים, וחלקם מופעלים רק באמצעות הידיים. נולים ממוכנים מופעלים בכוח גלגלי מים או בחשמל. חוטי השתי מושחלים לתוך נירים, שתלויים על בתי הנירים. לנולים יכולים להיות החל משני בתי נירים ועד למעלה מ-30. ככל שיש יותר בתי נירים, כך ניתן לארוג דוגמאות יותר מורכבות.


== אריגה ==
האריגה נעשית על ידי שילוב חוטי ערב, בחוטי השתי, חוטי היסוד באריגה. האורג מרווח את חוטי השתי, בהרכבים שונים, כדי לאפשר את השחלת חוטי הערב ביניהם. במכשיר ממוכן העלאת והורדת חוטי הערב נעשית באופן מכני. במכשיר ידני, העלאת והורדת חוטי השתי נעשית או על ידי פדלים שמופעלים ברגליים, או בידיים ממש. בנולים מכניים הבּוּכְיָר מחובר בעזרת כבלים לנול, בנולים ידניים הבוכיר [הסירה] שמכיל את חוט הערב, מושלך מצד לצד, בידי האורג. המוביל את חוטי הערב בין שורות השתי. קיימות עדויות לנולים פרימיטיביים שהיו בשימוש עוד בתקופה הנאוליתית.
דוגמאות האריגה השונות נוצרות על ידי סדר פתיחת חוטי השתי והעברת הערב ביניהם. האורג צריך לתכנן מראש את אורך ורוחב האריג, את צפיפות האריגה, וכן את הדוגמה הרצויה לו.


== מגוון נולים ==
נול יכול להיות גם קרטון נוקשה מאד, קרש עם מסמרים או מסגרת נוקשה [לרוב מעץ] שעליה אפשר למתוח את חוטי השתי, שלתוכם אורגים את חוטי הערב. ישנם נולי מותניים שבהם האורגים קושרים את השתי למותניהם ובעזרת תנועות גופם מחזיקים את השתי מתוח. ישנם נולים שמעמידים על שולחן ישנם נולים גדולים יותר שעומדים על הרצפה. רוחבי הנולים קובעים את רוחבי הבד, אך יש אפשרות לארוג בדים כפולים, כלומר בשתי שכבות שמחוברות בצד אחד ולאחר הסרת האריג פותחים אותם לאריג כפול ברוחבו מרוחב הנול. אפשר גם לארוג צינור, שתי שכבות שנארגות בו זמנית כשהן מחוברות בשני הצדדים, מעבירים את הבוכיר פעם בשכבה העליונה ופעם בתחתונה.


== ראו גם ==
כישור (טווייה)
קליעת נצרים
הנול של ז'אקאר
אמנות סיבים


== לקריאה נוספת ==
לכסיקון מקראי, בעריכת מנחם סוליאלי ומשה ברכוז, הוצאת דביר, תל אביב, הדפסה שנייה, תשל"ו. כרך א', עמודים 76–78.


== קישורים חיצוניים ==
נול, באתר אנציקלופדיה בריטניקה (באנגלית)


== הערות שוליים ==
אלטאי או הרי אלטאי (באלטאית: Алтай туулар; ברוסית: алтайские горы; במונגולית: Алтай уул; בסינית: 阿尔泰山脉) הם רכס הרים במרכז אסיה, בגבול רוסיה, סין, מונגוליה וקזחסטן המכסים חלק גדול משטח הרפובליקה האוטונומית אלטאי שברוסיה. מקור מי הנהרות אוב והאירטיש ברכס הרים זה. בגבול הדרום מזרחי, מתמזגים ההרים עם מדבר גובי.
הרי האלטאי ידועים בתור מקום הולדתם של העמים הטורקיים.
פירוש השם בשפות הטורקיות הוא אל-זהב ו-טאו-הר, כלומר, "הר הזהב".


== התפלגות ההרים ==
את הרי האלטאי ניתן לחלק לשלושה רכסי הרים שונים:

אלטאי הרוסית או אלטאי הגדולה באזור הגבול של המדינות רוסיה, מונגוליה, סין וקזחסטן, אבל בעיקר ברוסיה, שם הוא משתרע על פני רפובליקת אלטאי ומתרחב עד למחוז אלטאי.בצפון ובצפון-מערב, ההרים גובלים בנהר אוב ובסיביר המערבית. בצפון-מזרח נמצאים הרי סאיין, הרי טאנו-אולה ומונגוליה. דרום-מזרחה נמצאת אלטאי המונגולית. דרום-מערבית לרכס נמצא נהר האירטיש.
אלטאי המונגולית תחומה באזור צפון-מערב על ידי אלטאי הרוסית ומונגוליה ונמצאת בעיקר באזור הגבול עם סין. מזרחית לרכס נמצא מדבר גובי והרכס הגובי-אלטאי. דרומית ודרומית-מערבית זורמים מי נהר האירטיש.
גובי-אלטאי, ממוקמת דרומית לאלטאי המונגולית, והוא נמצא במונגוליה (במחוז גובי-אלטאי). מצפון הרכס עובר באזור ההררי של מונגוליה. בגבול המזרחי עד לגבול הדרום-מערבי, ההרים יורדים במורד מדבר גובי.


== אתרים ארכאולוגים ==
בחודש אפריל 2016, נמצאה מומיה באלטאי המונגולית ותוארכה למאה ה-6 לספירה. לטענת החוקרים, אתר הקבורה בו נמצאה המומיה ייחודי בשל היותו אתר הקבורה הטורקי היחידי בו נשתמרו הממצאים במלואם. החפצים שנשתמרו באתר עשויים ללמד את החוקרים אודות הפולחן והדת בקרב עמי האזור.


=== מורשת עולמית ===
הרי אלטאי נחשבים בדרך כלל כאחד האזורים היפים ביותר של סיביר, בין השאר משום שהתעשייה עדיין לא הגיעה לאזור.


== ראו גם ==
הרי הזהב של אלטאי


== קישורים חיצוניים ==

הרי אלטאי, באתר אנציקלופדיה בריטניקה (באנגלית)
המונח מין מזדמן (באנגלית: casual sex) מתייחס לפעילות מינית שמתרחשת מחוץ למערכת יחסים זוגית רומנטית בהיעדר מחויבות, קשר רגשי, או היכרות בין בני זוג מיניים. דוגמאות לכך הן פעילות מינית לאחר היכרות אקראית , סטוצים, יחסי מין מחוץ לנישואים , זנות ולקיחת חלק בסווינגינג.


== נורמות חברתיות וההיבט המוסרי ==
ברחבי העולם יחס החברה משתנה בכל הנוגע למין מזדמן - בעוד שבחברות מסוימות קיימים השקפות שמרניות למדיי בכל הנוגע למין מזדמן כאשר במקרים הקיצוניים ביותר לקיחת חלק ביחסי מין מחוץ לנישואים הטרוסקסואלים יכולים אף להוביל למאסר או לעונש מוות, מנגד ישנן חברות בהם ההשקפות הליברליות נפוצות למדיי כאשר התפיסה הקיצונית ביות בחברות אלו היא תנועת האהבה החופשית .
במהלך שנות ה-20 של המאה ה-20 בארצות הברית "מסיבות ליטופים" (Petting parties), בהן משחק מקדים הייתה האטרקציה העיקרית, הייתה פופולרית בקרב דור הפלאפר. משום שהבעלות על כלי רכב גדלה באופן מהותי בעשורים הבאים ומספר האפשרויות למקומות לצאת בהם לדייט גדלו במיוחד - כגון בתי הקולנוע, אולמות ג'אז, וכו', מעורבות ההורים בתהליך החיזור החלה לדעוך. בעקבות כך מקרים של מין מזדמן הפכו שכיחים יותר בתקופה זו בקרב בני נוער ובוגרים. בשל כך, באותה התקופה מכוניות זכו לעיתים לכינוי "בתי בושת על גלגלים" שכן הם עוררו שאלות רבות על המוסר המעוות של הדור הצעיר.
במסגרת המהפכה המינית שאירעה בארצות הברית ובאירופה בשנות ה-60 וה-70 של המאה ה-20, חל שינוי מהותי בעמדות החברתיות לנושא המין. המצאת הגלולה למניעת היריון וצורות אחרות של אמצעי מניעה, התנועה לשחרור האשה, והלגיטימציה של הפלות במדינות רבות גרמו לכך שרבים יותר מבעבר לקחו חלק בקיום יחסי מין מזדמנים. הדבר נבע בין היתר מכך שהדור הצעיר דכה את מהאידיאלים של הנישואין שהיו קיימים בקרב דור ההורים, ובעקבות צמיחת תרבות המסיבות במכללות. בתגובה למרדנות זו, במהלך בשנות ה-60 במקומות מסוימים בארצות הברית נשים לא נשואות לא יכלו לרכוש גלולות למניעת הריון.
בארצות הברית מין מזדמן בין סטודנטים במכללות גדלים בהדרגה לאורך השנים - קרוב ל-70% מהאנשים בקבוצת גיל זו לקחה חלק במין מזדמן לפחות פעם אחת בעיקר כתוצאה מכך שלראשונה יש להם חופש לחקור את המיניות שלהם.


== סוגיות משפטיות ==
החוקיות של ניאוף וזנות משתנה ממדינה למדינה. במדינות מסוימות קיימים חוקים האוסרים או מגבילים יחסי מין מזדמנים.
בחלק גדול מהמדינות המוסלמיות, כמו סעודיה, פקיסטן, אפגניסטן, איראן, כווית, האיים המלדיביים, מרוקו, עומאן, איחוד האמירויות הערביות, סודאן, תימן - כל צורה של פעילות מינית מחוץ לנישואין אינה חוקית.


== יחס הדת למין מזדמן ==


=== יחס היהדות ===
בהלכה היהודית נפסק שקיום יחסים מחוץ לנישואין, הוא איסור מהתורה, של זנות. מלבד איסור זה, ישנו איסור בחומרת כרת, של בעילת נידה, ועל פי תקנת הראשונים, נאסר על רווקות לטבול.


=== יחס הנצרות ===
מין מחוץ למערכת נישואין נחשב על פי הזרמים הנוצריים השמרנים להתנהגות לא מוסרית. התגובות למקרים של מין מחוץ למערכת נישואין מעורבות - החל מדרישת כפרה על המעשה ועד לנידוי מוחלט של אנשים שעשו זאת.


=== יחס האסלאם ===
לפי האסלאם הדבר הגדול ביותר שגורם להרס הצניעות הוא קיום יחסי מין מחוץ למערכת נישואין, ועל כן זה נחשב לאחד מהחטאים הגדולים ביותר על פי האסלאם.
במקרים מסוימים, אף נרצחות נשים על מעשים כאלה, לרוב בידי בני המשפחה.


== מונחים קשורים ==
סטוץ - מונח המתייחס למפגש מיני יחיד בין אנשים, בו לפחות לאחד הצדדים אין כוונה מיידית או ציפייה למערכת יחסים מינית או רומנטית ארוכת טווח.
סקס אנונימי  הוא סוג של סטוץ בין אנשים שלא מכירים זה את זה בכלל ולרוב כרוך בכך שהפעילות המינית ביניהם מתקיימת עוד באותו היום בו הם נפגשו, ולרוב הם לא ייפגשו עוד לאחר מכן.
יזיזות (ובאנגלית Friends with benefits) - מצב בו אדם מקיים יחסי מין עם מישהו שהם בדרך כלל נחשב לידיד/ה או למישהו/י שהוא/היא קרוב/ה אליו/ה, ואשר עימו/ה אין לו/לה מערכת יחסים רומנטית בלעדית (וכנראה אף פעם לא תהיה). עם זאת, מחקר שפורסם ב-2001 בכתב העת Journal of Sex Research מצא ש-2 מכל חמש נשים רווקות ואחד מכל חמישה גברים רווקים במערכת יחסים של "חברים עם הטבות" קיוו שהיחסים ביניהם יהפכו בסופו של דבר ליחסים רומנטיים.
סווינגינג - פעילות מינית שנערכת בין שלושה אנשים או יותר, אשר יכולים להיות רווקים/ות או בני זוג במערכת יחסים זוגית מחויבת. סווינגינג יכול לכלול צפייה באחרים מקיימים יחסי מין, קיום יחסי מין עם בן/בת הזוג בעוד שאחרים צופים, או קיום יחסי מין עם אנשים שאינם בני/בנות הזוג (ההגדרה הנפוצה ביותר). זוגות העוסקים בסווינגינג נוטים להימנע מקשרים רומנטיים עם האנשים האחרים, ובכך הם שונים מאנשים העוסקים בפוליאמוריה.
נישואים פתוחים - מערכת יחסים בה בני זוג נשואים מקיימים, בהסכמה הדדית, קשרים נוספים, הכוללים גם יחסי מין, עם אנשים נוספים מלבד בני זוגם.
תרבות ה-Hookup - תרבות בה מקובלים יחסי מין מזדמנים, ומפגשים מיניים המתמקדים בהנאה פיזית מבלי לכלול בהכרח קשר רגשי או מחויבות ארוכת טווח. בתרבויות מסוימות, תרבות מינית זו הפכה נפוצה יותר ויותר. הצמיחה של תרבות ה-Hookup ספגה ביקורת על כך שבמקרים רבים היא מובילה לתחושת בדידות ולבעיות חברתיות ורגשיות שונות. תרבות ה-Hookup נפוצה יחסית במערב, ובמיוחד בתרבות המכללות האמריקניות. המונח נמצא בשימוש נרחב בארצות הברית מתחילת המאה ה-21.


== אתרים/יישומים מסחריים שמקדמים מין מזדמן ==
שירותי היכרויות מקוונים רבים מספקים שירותים לאנשים המחפשים מין מזדמן בלבד מבלי לכלול קשר רגשי או מחויבות ארוכת טווח. האתרים, היישומים והפורמים שמתמחים בכך מספקים לאנשים שקרובים יחסית מבחינה גאוגרפית אך נמצאים בחוגים חברתיים שונים ליצור קשר.
טינדר הוא נכון ל-2019 יישום ההיכרויות הפופולרי ביותר בעולם עבור iOS ואנדרואיד. ישנם מגוון שימושים לאפליקציה, אשר אחד מהם הוא מין מזדמן.


== ראו גם ==
מופקרות


== הערות שוליים ==
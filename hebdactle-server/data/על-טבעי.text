על טבעי או פראנורמלי הוא כינוי לדבר שמעל לטבע, כלומר, שאינו כפוף להבנה המדעית המקובלת של חוקי הטבע. המונח 'על-טבעי' משמש רבות בתרבות הפופולרית. אין הגדרה מוסכמת של מהו על טבעי, אולם מקובל שהוא כולל בין היתר אלים, שדים ורוחות, תפיסה על-חושית, כישוף, הגדת עתידות, טלפתיה, גיבורי על בעלי כוחות מיוחדים, חוויות חוץ-גופיות, גלגול נשמות והשפעות מתחום האסטרולוגיה. תיאוריות שיכולות להבחן על פי השיטה המדעית ואינן סותרות תצפיות קיימות, אינן מוגדרות כעל טבעיות, וכך גם תצפיות שאין ביד התיאוריות המקובלות כיום להסביר והן יכולות להיות משוחזרות בסטנדרטיים מדעיים (כגון האפקט הפוטואלקטרי בזמנו). גם השערות שאינן ניתנות לאישוש או להפרכה באמצעים הקיימים, כדוגמת תורת המיתרים, לאו דווקא יחשבו לעל טבעיות.
העיסוק בעל־טבעי באופן המתיימר להיות מדעי קרוי פסאודו-מדע. מתנגדי הפאראפסיכולוגיה, קריפטוזואולוגיה ותופעות הקשורות למשולש ברמודה רואים בהם לרוב פסאודו-מדע.


== התנגדות לרעיונות על טבעיים ==
רעיונות על טבעיים, לפחות ברובם המכריע, זוכים לאנטגוניזם מצד חוגי ספקנות, נטורליסטים ומטריאליסטים. בין הספקנים הפועלים לשלילת טענות להוכחת קיומן של תופעות על טבעיות נמנים ג'יימס רנדי, ואל ולנטינו ועוד. דוגמאות לקרנות העוסקות בכך:

קרן החינוך של ג'יימס רנדי ואתגר מיליון הדולר להוכחת העל-טבעי שבניהולה;
הוועדה למחקר סקפטי;


== ראו גם ==
מטאפיזיקה
העידן החדש
איור ודה
חוש שישי
העין השלישית
יחידה 10003


== קישורים חיצוניים ==


== הערות שוליים ==
כלי ירייה הוא אמצעי לחימה הפועל באמצעות שיגור קליעים או חצים קינטיים, אם על ידי חומר נפץ הודף (כמו אבק שרפה) ואם על ידי אמצעים מכניים (כגון לחץ אוויר או מיתר). לקליעים הנורים באמצעות כלי ירייה מסלול בליסטי.
המושג נשק קל מתאר בדרך כלל כלי ירייה קטנים, הניתנים לנשיאה על ידי אדם אחד. קיימים גם כלי ירייה גדולים כמו תותחים ומרגמות. 
רקטות וטילים אינם כלי ירייה, שכן הם מונעים בכוח מנוע ולא נהדפים מתוך קנה; על אף שהם עשויים להיות משוגרים ממשגר, הוא איננו יורה אותם אלא רק מכוון אותם בהאצתם הראשונית.


== כיוון ==
השימוש בכלי ירייה נועד לפגוע במטרות. על מנת לאפשר זאת, קיימים אמצעים שונים הנלווים לכלי הירייה. האמצעי הנפוץ ביותר לשם כך הוא כוונת, שלרוב מחוברת ישירות לכלי הירייה.
הירי אל המטרות מבוצע באחת משתי דרכים:

כינון ישיר - הקנה של כלי הירייה מכוון ישירות אל המטרה, עם סטייה קלה במידת הצורך על מנת לפצות על המסלול הבליסטי של הקליע.
כינון עקיף (קרוי גם ירי תלול מסלול) - הקנה אינו מכוון ישירות אל המטרה. שיטת ירי זו מאפשרת פגיעה במטרות ללא קו ראייה בינן לבין הכלי היורה. שיטה זו מקובלת בעיקר בירי ארטילרי.


== ראו גם ==
היסטוריה של כלי הירי
נשק קר
משחולת
תיאום כוונות


== קישורים חיצוניים ==

כלי ירייה, באתר אנציקלופדיה בריטניקה (באנגלית)
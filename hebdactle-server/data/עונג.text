עונג או הנאה או כיף גדול הוא מכלול של תחושות שמטבע האדם הוא נצרך להם, ושואף להשיגן.
התחושות נחלקות לכמה קטגוריות:

התענוגות נחשבים לתחושות בעלות פרשנות חיובית בהווה שהאדם נהנה מהם בזמן שהוא מבצע אותם. התענוג הוא זמני וקיים רק בזמן הביצוע ולמשך זמן מוגבל במהלך אכילה, שתייה, שינה, רחצה, וקיום יחסי מין. רדיפה רבה אחרי העונג ("חיי תענוגות") נחשבת לתאווה.
סיפוק נחשב להנאה מהעבר, האדם נהנה מדבר שהוא יצר והסיפוק יוצר תחושה של משמעות. הנאת הסיפוק היא הנאה זמנית הקיימת כל עוד רישומיה של הפעולה המספקת עדיין טבועים באדם.
אושר נחשב להנאה המשכית, האדם נהנה ממי שהוא ומקצב התקדמותו ההמשכית. הנאת האושר קיימת כל עוד קצב התקדמותו הכללית של האדם נמשכת. הגדרה נוספת לאושר היא: תחושה שמקורה בפרשנות חיובית של אדם על חייו.


== פעילויות מהנות ==

פעילות מהנה היא פעילות אשר כדאית בזכות עצמה.
כדי שפעילות מסוימת תהיה מהנה עליה לעמוד במספר תנאים. לראשונה, צריכה להיות התאמה בין אתגרים ומיומנויות כדי למנוע שעמום הנובע מאתגר קל מדי או תסכול מאתגר קשה אשר עלול להוביל לחרדה. לפעילות מהנה צריכות להיות גם מטרות ברורות אשר יקנו לה משמעות, גם כאשר היא אינה מתבצעת כדי להשיג אותן אלא לשם עצמה בלבד. אל המטרות צריך להתווסף משוב מידי אשר יאפשר להעריך מהן התגובות שמתאימות להשגת היעדים של הפעילות ומאילו כדאי להימנע. בנוסף, הפעילות המהנה צריכה לעורר התמקדות וריכוז מעמיקים שמונעים דאגות ומחשבות פולשניות.
על פי רוב פעילויות מהנות מאפיינות את שעות הפנאי. עם זאת, הן יכולות גם לעודד למידה כאשר הן מתבצעות לצורך מטרות חינוכיות. מסיבה זו המשחק הוא כלי נפוץ בהוראה מתקנת.


== פיזיולוגיה של העונג ==
 ערך מורחב – מערכת החיזוקהמבנים והמסלולים במוח שמעורבים ביצירת תחושה של עונג מרכיבים את מערכת החיזוק של המוח. כאשר מופיע גירוי חיובי, מופעלים תאי עצב שמפרישים דופמין לתוך מבנה שנקרא גרעין האקומבנס. הפעלתה של המערכת מסייעת לתהליכים של למידה דרך התניה אופרנטית, ומגדילה את הסבירות לחזרה על ההתנהגות שהובילה לתחושת העונג והתגמול. מערכת זו מופעלת על ידי מחזקים טבעיים, כמו מזון ויחסי מין, וגם על ידי גורמים עקיפים שמקדמים את המטרות של בעל החיים, למשל יחסים חברתיים. כמו כן, פעולתה של מערכת החיזוק היא גורם חשוב בתהליכים של התמכרות לסמים.


== עונג ביהדות ==
היהדות, בניגוד לדתות אחרות, אינה רואה פגם מהותי בעונג כשלעצמו. עם זאת, קיימות מצוות האוסרות על האדם תענוגות, כגון ציוויי הכשרות, וכן הגבלות בתחום יחסי המין, ובכלל - לדעת הרמב"ן[דרוש מקור] אשר קיימת מצוות "קדושים תהיו" המצווה על פרישה מתענוגות מכל סוג שהוא. לדעה אשר "קדושים תהיו" אינה מצווה על פרישה מעונג, המצוות האחרות המגבילות לכאורה עונג, מהוות הגבלות נקודתיות ולא מצביעות על מגמת התנזרות מתענוגות. 
בניגוד לדתות אחרות כמו הנצרות והבודהיזם המעודדות נזיריות, מצווה היהדות על "קידוש החומר", כלומר, שימוש בתשוקה לעונג כאמצעי להשגת מטרות נעלות יותר (אך רק לשם מטרה נעלית ובאם ישנה מטרה נעלית כזו בלבד, "קדש עצמך במותר לך". השקפה זו מתבטאת, בין השאר, במושג "סעודת מצווה", בקידוש היין ועוד. מגמה זו בולטת במיוחד בכתבי תנועת החסידות. לאור קבלת האר"י הרואה בעולם החומרי חלק ממקור אלוהי, מייחסים החסידים תפקיד חיובי לאלמנטים חומריים בחיים שהאדם השרוי בהם צריך "להעלותם לשורשם העליון בקדושה".
מאידך, קיימת גישה המנגדת לעונג בספרי מוסר השונים ובמספר חסידויות מסוימות, אשר רואות בעונג דבר שצריך תמיד לפרוש ממנו, גם בעת שמתעסקים עם דבר מצווה שבדרך כלל קשור בעונג כסעודת מצווה (כמו בשבת ויום טוב) ויחסי אישות לשם קיום מצוות פרייה ורבייה. בולטת בכך (מן החסידויות) חסידות חב"ד, אשר כבר מראשיתה (האדמו"ר הזקן) מודגש בה הפרישות מעונג, למשל באמרה הידועה של האדמ"ר הראשון של חב"ד אשר "מצוות הקשורות באכילה אין להדר בהם"[דרוש מקור: מספר שמועות וסיפורים של רפאל נחמן כהן (אינו באמתחתי כעת)]. אין זה רק בעונג מאכילה, אלא בכל עונג, כפי שמדגיש ריבוי פעמים האדמו"ר האחרון של חב"ד (בעיקר בסדרת הספרים "ליקוטי שיחות"). אפשר לראות גישות של פרישות (לא רק בימות החול אלא גם בשבת אשר "מצווה לענגה"[דרוש מקור]) בחסידויות נוספות. מקור הדברים קדום אף יותר (של"ה[דרוש מקור: ראיתי באחד מספריו (מופנה מספרי חסידות חב"ד) ונשכח ממני שם הספר, כנראה בספרו שני לוחות הברית אך יש למצוא היכן. (כנראה בחלק המדובר על שבת, כמו במופעים של השבת במקרא ועוד)] והבעש"ט).


== ראו גם ==
עונג שבת
זרימה (פסיכולוגיה)
דת ואושר
נהנתנות


== קישורים חיצוניים ==
רונית צין-קרסנטי, לגעת בעונג, באתר כלכליסט, 24 ביוני 2010
סנדי גרנט, ‏כשאני נהנית, אתה נהנה, באתר "אלכסון", 5 באפריל 2018
דוד גורביץ' ודן ערב, הערך "עונג/הנאה", באתר אנציקלופדיה של הרעיונות


== הערות שוליים ==
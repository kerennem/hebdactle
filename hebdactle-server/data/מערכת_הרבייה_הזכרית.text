מערכת הרבייה הגברית מורכבת מאיברים הממוקמים מחוץ לגוף וסביב אזור האגן של זכרים, אשר משתתפים בתהליך הרבייה האנושית. בשעת משגל הפין חודר אל הנרתיק של האישה, ואליו נשפך נוזל הזרע, שנושא את תאי הזרע. הזרע מפרה את הביצית בגוף האישה, והביצית המופרית מתפתחת בהדרגה לעובר, ומאוחר יותר הופך לתינוק.
המקבילה בגוף האישה היא מערכת הרבייה הנקבית.


== האשכים ==
 ערך מורחב – אשךתפקידם של האשכים הוא לדאוג לייצור ואחזקה של תאי הזרע הזכרי המשמשים להפריית הנקבה. האשכים מונחים בתוך שק האשכים המגן עליהם ושק האשכים עצמו ממוקם מחוץ לחלל הגוף ומתחת לפין. מיקומו הבלתי רגיל של שק האשכים נובע מהבדלי הטמפרטורה שבין חלל פנים הגוף לבין הטמפרטורה הרצויה בשק האשכים, הנמוכה יותר. באופן תקין האשכים מתפקדים ללא דופי ומייצרים זרע פורה עד למותו של הפרט.


== פין ==
 ערך מורחב – פיןכאשר זכר מגורה מינית, הפין מזדקף לפני שהוא מוכן לקיום יחסי מין. הזיקפה מושגת משום שהסינוסים בתוך הפין מתמלאים בדם.
איבר מין זכרי המכיל בתוכו שלוש רקמות ספוגיות, שתיים מהן בגוף האיבר ואחת בראשו. כאשר מתעורר אצל הגבר גירוי מיני כלשהו, דם ממלא את הרקמות הספוגיות ומקשה אותן לפני שהפין מוכן לקיום יחסי מין.


== נוזל הזרע ==
 ערך מורחב – נוזל זרענוזל זרע מיוצר בבלוטת הערמונית ותפקידו לשאת את תאי הזרע המיוצרים באשכים אל מחוץ לגוף הזכר כדי להפרות את ביציות הנקבה.


== שפיכה ==
 ערך מורחב – שפיכהכאשר הגירוי המיני הופך אינטנסיבי, הזרע עובר דרך השופכה. במהלך השפיכה שלפוחית השתן נסגרת כך ששתן לא יכנס לשופכה. ההתכווצות המורגשת בעת השפיכה מהווה חלק מהאורגזמה של זכרים. ישנם בסביבות 400 מיליון זרעים ב-3.5 מיליליטר של זרע שיוצאים במהלך השפיכה. עם זאת, הפריה של הביצית עשויה להתרחש גם אם ספירת הזרע נמוכה יותר.
לאחר השפיכה הפין חוזר למצב הרגיל שלו.


== ראו גם ==
האבולוציה של הרבייה המינית
היריון


== קישורים חיצוניים ==
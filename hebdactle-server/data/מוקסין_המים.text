מוקסין המים (שם מדעי: Agkistrodon piscivorus; קרוי גם: מוקסין הכותנה, מוקסין הביצות ומוקסין שחור) הוא מין נחש ארסי ממשפחת הצפעיים החי בביצות באמריקה הצפונית.
המוקסין הוא נחש גדול השוחה רוב הזמן במים ונח על ענפים מתים. הוא נפוץ בביצות, נהרות ואגמים בדרום ארצות הברית באלבמה, ארקנסו, פלורידה, ג'ורג'יה, אילינוי, אינדיאנה, קנטקי, לואיזיאנה, מיסיסיפי, מיזורי, נברסקה, דרום ניו ג'רזי, וירג'יניה, קרוליינה הצפונית, קרוליינה הדרומית, אוקלהומה, וטקסס וגם בקצוות של טנסי, וקנזס.
אורכו הממוצע 80 ס"מ, אם כי נמצאו פרטים באורך כפול.
המוקסין הוא טורף שיאכל כל חיה קטנה שתימצא בדרכו לרבות: חלזונות, שפמנונים, סרטני נהרות, דגים שונים, צפרדעים, לטאות, נחשים אחרים, צבים צעירים, צאצאי אליגטורים, עופות קטנים וגוזלים ויונקים קטנים.
אצל הצעירים ישנו זנב צהוב היכול להתפתל קלות ולהידמות לתולעת. הנחש מפתה עם הזנב יצורים המתקרבים לאכול את ה"תולעת" ואז מוכשים.
אויביו העיקריים הם נחשים אחרים, צבים נשכנים, אליגטורים, עופות דורסים ויונקים טורפים. המוקסין מתגונן מאויביו על ידי הצטנפות לכדור ופעירת פיו הלבן והמפחיד שהקנה לו את שמו - מוקסין הכותנה.


== קישורים חיצוניים ==

מוקסין המים, באתר ITIS (באנגלית)
מוקסין המים, באתר NCBI (באנגלית)
מוקסין המים, בבסיס הנתונים ARKive (באנגלית)
מוקסין המים, באתר GBIF (באנגלית)


== הערות שוליים ==
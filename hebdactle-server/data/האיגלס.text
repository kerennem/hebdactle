האיגלס (באנגלית: The Eagles תרגום מילולי: העיטים, תרגום מוטעה אך נפוץ: הנשרים) היא להקת רוק אמריקאית. הלהקה זכתה להצלחה רבה בשנות ה-70.
שניים מאלבומיה, "Their Greatest Hits (1971–1975)" ו-"Hotel California" דורגו בסוף המאה העשרים על ידי ארגון תעשיית המוזיקה של ארצות הברית כשניים מעשרים האלבומים הנמכרים ביותר בארצות הברית. כמו כן, האלבום "Hotel California" דורג על ידי מגזין הרולינג סטון במקום ה-37 ברשימת 500 האלבומים הגדולים בכל הזמנים. שיר הנושא של האלבום, "Hotel California", זכה להצלחה רבה. בנוסף, דורגה הלהקה על ידי הרולינג סטון במקום ה-75 ברשימת 100 האמנים הגדולים בכל הזמנים.


== היסטוריה ==
הלהקה נוסדה בשנת 1971 בלוס אנג'לס, כאשר לינדה רונסטאדט נפרדה מלהקת הליווי שלה בה היו חברים דון הנלי וגלן פריי. אל השניים הצטרפו רנדי מייזנר וברני לידון, ויחד הקימו ארבעתם את הלהקה. הלהקה חתמה חוזה עם אסילום רקורדס של דייוויד גפן.
אלבומה הראשון, "The Eagles", הוקלט בלונדון ויצא לאור בשנת 1972. האלבום זכה להצלחה מרובה והניב שני להיטים: "Take It Easy" ו-"Witchy Woman".
לאחר ההצלחה חברי הלהקה החלו לעבוד על האלבום הבא, אשר יצא בשנת 1973 תחת השם "Desperado". האלבום, אשר עסק כולו בתרבות המערבונים, הצליח במכירות אך זכה לביקורות פחות טובות מקודמו.
האלבום השלישי של הלהקה יצא בשנת 1974 ונקרא "On The Border". האלבום התאפיין בדגש חזק יותר על פן הרוק בשירים. גם אלבום זה היה הצלחה והניב את הלהיט "Best Of My Love". במהלך העבודה על האלבום צירפה הלהקה את הגיטריסט דון פלדר.
בשנת 1975 הוציאו חברי הלהקה את אלבומם הרביעי, "One Of These Nights", אשר זכה אף הוא להצלחה רבה. קטע אינסטרומנטלי שנכלל באלבום, "Journey of the Sorcerer", התפרסם כמנגינת הנושא של תסכית הרדיו "מדריך הטרמפיסט לגלקסיה" שהוביל לסדרת הספרים באותו שם. בשנה זו פרש לידון מהלהקה והחליף אותו ג'ו וולש.
בשנת 1976 הוציאה הלהקה את אלבום האוסף "Their Greatest Hits (1971–1975)" אשר זכה להצלחה רבה כאשר היקף מכירותיו עומד על כ-42 מיליון עותקים, והוא נחשב לאחד האלבומים הנמכרים ביותר בהיסטוריה.
לקראת סוף שנת 1976 הלהקה הוציאה את אלבומה החדש "Hotel California". האלבום זכה אף הוא להצלחה רבה, במיוחד בזכות השיר "Hotel California" אשר מתאר את התייחסותם הביקורתית של חברי הלהקה לחיי הבוהמה בלוס אנג'לס.
בשנת 1978 עזב מייזנר את הלהקה בעקבות מחלוקת עם חבריו. במקומו של מייזנר הגיע טימותי שמידט.
אלבומה הבא של האיגלס, "The Long Run", יצא בשנת 1979 וזכה להצלחה נמוכה יחסית לאלבומים הקודמים של הלהקה.
בשנת 1980 שחררה הלהקה את אלבום ההופעה החיה "Eagles Live", שהוקלט במהלך סיבוב הופעות של הלהקה.
הלהקה התפרקה בשנת 1982. במהלך השנים בהן חברי הלהקה לא היו ביחד ניסו רוב חברי הלהקה לפתוח בקרירת סולו ואף זכו למספר הצלחות.
בשנת 1994 התאחדה הלהקה כדי להופיע ב-MTV. האיחוד שהיה אמור להיות חד פעמי גרר אחריו סיבוב הופעות שלם שהסתיים בשנת 1996 והותיר אחריו אלבום חדש בשם "Hell Freezes Over". ב-1998, בעקבות כניסת הלהקה להיכל התהילה של הרוק נ' רול, החליטו חברי הלהקה להתאחד בשנית.
ב-2007, הוציאה לאור הלהקה את "Long Road Out of Eden", אלבום האולפן הראשון מזה 28 שנים.
ב-2016 הלהקה התפרקה, אך ב-2017 התאחדה וממשיכה לפעול עד היום.


== חברי הלהקה ==

		
		
		


== דיסקוגרפיה ==


=== אלבומי אולפן ===
1972 - Eagles
1973 - Desperado
1974 - On the Border
1975 - One of These Nights
1976 - Hotel California
1979 - The Long Run
2007 - Long Road Out of Eden


=== אוספים ===
1976 - Their Greatest Hits (1971–1975)
1982 - Eagles Greatest Hits, Vol. 2
1984 - The Best of the Eagles
1994 - The Very Best of The Eagles (1994)
2000 - Selected Works: 1972-1999
2001 - The Very Best of the Eagles (2001
2003 - The Very Best of Eagles
2010 - The Drugs Brother


=== אלבומי הופעה ===
1980 - Eagles Live
1994 - Hell Freezes Over


== קישורים חיצוניים ==
  אתר האינטרנט הרשמי של האיגלס האיגלס, ברשת החברתית פייסבוק
 האיגלס, ברשת החברתית טוויטר
 האיגלס, סרטונים בערוץ היוטיוב
 האיגלס, סרטונים באתר Vimeo
 האיגלס, במסד הנתונים הקולנועיים IMDb (באנגלית)
 האיגלס, באתר Spotify
 האיגלס, באתר SoundCloud (באנגלית)
 האיגלס, באתר Last.fm (באנגלית)
 האיגלס, באתר AllMusic (באנגלית)
 האיגלס, באתר MusicBrainz (באנגלית)
 האיגלס, באתר Deezer
 האיגלס, באתר Discogs (באנגלית)
 האיגלס, באתר Songkick (באנגלית)
האיגלס, באתר Genius
האיגלס, באתר SecondHandSongs
האיגלס, באתר MOOMA (בארכיון האינטרנט)
 האיגלס, באתר בילבורד (באנגלית)
מילים לשירים של האיגלס
האיגלס, באתר אנציקלופדיה בריטניקה (באנגלית)


== הערות שוליים ==
פִּיגְמֶנְט (בעברית: צִבְעָן) הוא חומר המשפיע על צבע האור הפוגע בו על ידי החזרה ובליעה סלקטיביים. בתעשייה, פיגמנטים משמשים לצביעת חומרים שונים כגון: דיו, צבע, פלסטיק, טקסטיל, מזון ועוד.
בביולוגיה, פיגמנט הוא כל תרכובת צבעונית המצויה בתאיהם של יצורים חיים.
כמעט כל סוגי התאים בבעלי חיים, כמו תאי עור, עין, פרווה ושיער מכילים פיגמנטים. יצורים שיש להם חסר חמור בפיגמנטציה מכונים לבקנים.
בצביעת צבע (חומר), דיו, פלסטיק, בד וחומרים אחרים, פיגמנט הוא צבען יבש, בדרך כלל אבקה לא-מסיסה. ישנם פיגמנטים טבעיים ומלאכותיים, אורגניים ואי-אורגניים.

פיגמנטים פועלים על ידי בליעה בררנית של חלקים מהספקטרום הנראה והחזרת חלקים אחרים. ברוב הפיגמנטים האורגניים יש שרשראות ארוכות של פחמימנים, בהן אטומי הפחמן קשורים זה לזה בקשרים קוולנטיים כפולים ויחידים לסירוגין. סידור זה גורם לאלקטרונים לרחף סביב כל המולקולה (ולא רק סביב שני אטומי הקשר), דבר המביא לספיגת האור הבררנית.
בדרך כלל מבדילים בין פיגמנט, שהוא לא-מסיס, לבין צבע, שהוא אבקה מסיסה או נוזל. אין חלוקה מוגדרת היטב בין פיגמנטים לצבעים, ויש גורמי צביעה שמשתמשים גם בפיגמנטים וגם בצבע. במקרים מסוימים, פיגמנט ייוצר על ידי עיבוי צבע מסיס עם מלח מתכתי. הפיגמנט שייווצר נקרא "lake".


== רשימת פיגמנטים ==


=== מבוססי הם/פורפירין ===
כלורופיל
בילירובין
המוציאנין
המוגלובין


=== פולטי אור ===
לוציפרין


=== ליפוכרומים ===
קרוטנואידים
אלפא ובטא קרוטן
ליקופן
רודופסין
קנתקסנטין
זקסנטין
לוטין
ציאנינים


=== פוטוסינתטיים ===
כלורופיל
פיקובילין


=== אחרים ===
המטוכרום
מלנין
אוראה


=== פיגמנטי צביעה ===
 ערך מורחב – פיגמנטי צביעה


== ראו גם ==
ריכרד וילשטאטר - כימאי יהודי-גרמני, חתן פרס נובל לכימיה לשנת 1915 על עבודתו בתחום הפיגמנטים הצמחיים, ובפרט כלורופיל.
צבעוניות מבנית


== קישורים חיצוניים ==
פיגמנטים לאורך השנים (באנגלית)
פיגמנט, באתר אנציקלופדיה בריטניקה (באנגלית)
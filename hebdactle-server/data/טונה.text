טוּנָה (שם מדעי: Thunnini) הוא שבט מיני דגים ממשפחת הקולייסיים שבמחלקת מקריני סנפיר. מיני הטונה הם דגי מאכל בעלי בשר ורוד (בניגוד לרוב הדגים שבשרם לבן), זאת הודות לכמויות גדולות של מיוגלובין. מינים מסוימים של טונות נמצאים בסכנת הכחדה, כמו מיני טונה כחולת סנפיר. חלק ממיני הטונה הם בעלי דם חם. הנפוצה ביותר מביניהם היא הטונית המפוספסת (Euthynnus lineatus).
מהירות השחייה של דגי הטונה יכולה להגיע ל-70 קמ"ש. סנפיר הזנב קשור לשרירים המשמשים לשחייה בעזרת גידים באופן ייחודי ויעיל במיוחד. כמו כן הם בעלי רשת כלי דם מפותחת תחת העור, המשמשת לוויסות טמפרטורת הגוף בעת שחייה איטית וממושכת. בעזרת מערכת זו, דגי הטונה שומרים על טמפרטורת גוף הגבוהה מטמפרטורת המים בה הם שוחים, תכונה הייחודית להם מבין הדגים. לטונות אין מנגנון להנעת מים על פני הזימים, ולכן הם נמצאים בשחייה מתמדת.
דגים אלה הם טורפי-על באוקיינוסים השונים הנעים בלהקות אחרי להקות דגים קטנים (בעיקר מיני סרדינאים שונים ודגים מעופפים) וסרטנאים אך גם יצורים גדולים כמו דיונונים ואף טונות קטנות יותר.
הגדולה שבטונות היא טונה כחולת סנפיר אטלנטית, הגדולה בבני משפחתה, ששוקלת מעל 650 קילוגרם ואורכה עד 3.5 מטר.


== מיון ==
ישנם 5 סוגים בשבט זה ובהם 16 מינים:

סוג ומין יחיד אלוטונוס פלאי (Allothunnus fallai)
סוג פַּלְמוּדָה (Auxis) - בו 2 מינים
סוג טוּנִית (Euthynnus) - בו 3 מינים
סוג ומין יחיד אָטוּנָס שְׁחֹר-קַוִּים (Katsuwonus pelamis)
סוג טוּנָה (Thunnus) - בו 8 מינים


=== מיני הטוּנָה ===


== רעילות ==


==== רעילות ====
מפאת גודלה ואורך חייה טונה צוברת כספית בכמות ניכרת מדגים אחרים- למשל תכולת הכספית בדג טונה בהירה (שבה תכולת הכספית הנמוכה ביותר) היא 0.310 ppm ונע עד 0.900 ppm לסוגי הטונה השונים, הצריכה מקסימלית מטונה בהירה לאדם השוקל 70 קילו הוא 163 גרם בשבוע (כקופסה וחצי) (ושווה ל-49.66 mcg כספית). כהשוואה בסרדינים יש 0.032 ppm אדם השוקל 70 מותר לו לצרוך 1530 גרם ממזון זה בשבוע.עבור נשים בהריון, נשים מניקות וילדים יש לנקוט רף מחמיר אף יותר או להימנע מטונה כלל. משרד הבריאות הישראלי ממליץ לנשים בהריון להימנע מסטייק טונה ומטונה אלבקור, אבל לעומת זה ממליץ להן לאכול מטונה בהירה בקופסאות שימורים.דגי הטונה מכילים כמות גדולה של היסטידין וטיפול לא תקין בהם לאחר שנידגו, יכול לגרום להרעלת מזון סקומברואידית.


== דיג מסחרי ==
בשנת 2000 דגו 3,605,000 טון דגי טונה, עיקר דיג הטונה מתרכז באסיה.
יפן היא המדינה הראשית בדיג דגי טונה של האוקיינוס השקט, בשנת 2000 יפן דגה 633,000 טון דגי טונה, כ-17 אחוזים מדיג הטונה בכל העולם. טאיוואן הייתה השנייה בדיג דגי טונה, ובשנת 2000 דגה דגי טונה במשקל של 435,000 טון, 12 אחוז מדיג הטונה בכל העולם.


== קישורים חיצוניים ==

טונה, באתר ITIS (באנגלית)
טונה, באתר NCBI (באנגלית)
טונה, באתר אנציקלופדיה בריטניקה (באנגלית)
 קפטיין פול ווטסון מ-Sea Shepherd על למה צריך להגן על הטונה כחולת הסנפיר, סרטון  באתר יוטיוב


== הערות שוליים ==
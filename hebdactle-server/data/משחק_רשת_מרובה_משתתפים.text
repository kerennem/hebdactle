משחק רשת מרובה משתתפים (באנגלית: Massively multiplayer online game, נקרא בקיצור MMO או MMOG) הוא משחק וידאו אשר בו מסוגלים לשחק בו-זמנית שחקנים רבים במיוחד. מרבית המשחקים מסוג זה פועלים רק במחשבים המחוברים לאינטרנט, אף על פי שישנם גם משחקים שונים מסוג זה הפועלים ברשתות מחשבים מקומיות. במרבית המשחקים מסוג זה בדרך כלל יש רק עולם אחד שבו כל השחקנים לוקחים חלק. משחקים אלו מיוצרים עבור כל פלטפורמות המשחק הפופולריות - המחשב האישי, קונסולות משחקי הווידאו, או הטלפונים החכמים.
משחקי MMO מאפשרים לשחקנים להתחרות זה בזה, או לקחת חלק בשיתוף פעולה שמתקיים בקנה מידה גדול, ולעיתים אף לקיים אינטראקציה תוך כדי המשחק עם אנשים שונים מרחבי העולם.
כמו כול העולמות MMO אשר שחקני המשחק משחקים עליהם הם פועלים על סרברים (Servers) אשר כול שחקן מתחבר אליהם (הסרברים פועלים כול הזמן בשביל שהשחקנים יכלו לשחק כול הזמן)


== תת-סוגות של משחקי רשת מרובי משתתפים ==
MMORPG - במשחקים שבתת-סוגה זו השחקן בדרך כלל בוחר בדמות בעלת כוחות על-טבעיים. במשחקים אלו לרוב יש מספר סוגים של דמויות שחקנים, כגון ערפדים, אנשי זאב, או קוסמים. דוגמאות למשחקים בולטים מסוג זה: וורלד אוף וורקראפט, ראגנארוק, Final Fantasy XIV, ורונסקייפ.
MMOFPS - במשחקים שבתת-סוגה זו השחקן בדרך כלל בוחר בדמות חייל או שכיר חרב, ומסוגל להשתמש בכלי נשק רבים, כגון רובים ופצצות, נגד יתר השחקנים האחרים. דוגמאות למשחקים בולטים מסוג זה: Battlefield Play4Free, PlanetSide 2, World War II Online, ו-Firefall.
MMOSG - במשחקים שבתת-סוגה זו השחקן ממוקד בקיום אינטראקציה עם משתמשים אחרים. אינטראקציות אלו כוללות סיורים בסביבות וירטואליות, תקשורת באמצעות טקסט או קול, וכדומה. דוגמאות למשחקים בולטים מסוג זה: Second Life, וקלאב פינגווין.
MMOBG - משחקים אלו אינם דורשים התקנה כלשהי - ניתן לשחקן בהם באופן מיידי דרך דפדפן האינטרנט. דוגמאות למשחקים בולטים מסוג זה: טנקי אונליין, שבטי מלחמה, האטריק, וOGame.


== קישורים חיצוניים ==
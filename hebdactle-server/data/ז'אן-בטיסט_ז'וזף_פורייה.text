ז'אן-בטיסט ז'וזף פורייה (צרפתית: Jean Baptiste Joseph Fourier‏; 21 במרץ 1768 - 16 במאי 1830) היה מתמטיקאי, פיזיקאי, מהנדס ואיש ציבור צרפתי. 
פורייה השתתף במהפכה הצרפתית. לאחר המהפכה היה אחד מיועציו של נפוליאון וסייע לו בכיבושיו. לתקופת מה היה המושל של מצרים תחתית, לאחר כיבוש מצרים בידי צבא נפוליאון ב-1798.


== תרומות למתמטיקה ==
ידוע בשל טור פורייה שפיתח להצגה של פונקציות, ובשל התמרת פורייה, סוג של התמרות אינטגרליות שנועד גם הוא לפתור משוואות דיפרנציאליות חלקיות. פורייה פיתח טורים אלו על מנת להיעזר בהם בפתרון של משוואות דיפרנציאליות חלקיות.
להתמרות וטורי פורייה תרומה רבה לעיבוד אותות ספרתי (DSP).


== אגירת חום ==
עסק בתאוריה האנליטית של החום המבוססת בעיקרה על חוק הקירור של ניוטון. ב-1824 פרסם בכמה מאמרים מסקנה, שגוף בגודל של כדור הארץ במרחק בו נמצא כדור הארץ מהשמש היה צריך להיות קר יותר מאשר כדור הארץ למעשה. חישוביו של פורייה הביאו אותו להניח כי באטמוספירת כדור הארץ נאגרת אנרגיה שבאה לידי ביטוי כחום. על פי פורייה מדובר בהוכחה לקיומן של מולקולות גז באוויר, כאלה המאפשרות אגירת חום. 


== מונחים הקרואים על שמו ==
התמרת פורייה
טור פורייה


== קישורים חיצוניים ==

ז'אן-בטיסט ז'וזף פורייה, באתר פרויקט הגנאלוגיה במתמטיקה
ז'אן-בטיסט ז'וזף פורייה, באתר MacTutor (באנגלית)
ז'אן-בטיסט ז'וזף פורייה, באתר אנציקלופדיה בריטניקה (באנגלית)
ז'אן-בטיסט ז'וזף פורייה, באתר "Find a Grave" (באנגלית)
פארק הוא שטח שאין בו יישוב או מבנים עירוניים, הפתוח לרווחת הציבור.


== היסטוריה ==
הפארקים הם תופעה שהחלה לצבור תאוצה במאה ה-19. קודם למאה ה-19 היו דוגמאות ספורות למיזמי פארקים עירוניים, כאשר מיזם מוקדם במיוחד היה פארק Alameda de Hércules  בסביליה כבר בשנת 1574. הפארק הופך למקום מפגש פופולרי לאליטה המקומית.
באמצע המאה ה-19 מתחילה מגמה, שמתחזקת עם התגבשותו של מעמד הפועלים בתחילה באנגליה ובארצות הברית ובהמשך במקומות נוספים, להקמת פארקים ציבוריים לרווחת הציבור כחלק מהתכנון העירוני.


== סוגי פארקים ==

סיווג של פארק נעשה לפי שימושיו השונים. אלה יכולים להיות:


=== שימושי פנאי ===

גן ציבורי - גן הפתוח לציבור ובו בדרך כלל עצים, דשא וצמחי נוי, ולעיתים מתקני משחק לילדים. פארק עירוני יהיה גן ציבורי רחב יחסית בשטחו, שנמצא בשטח עירוני ומשמש לנופש, למפלט מהמולת הכרך ולתחושה של "טבע בעיר". לדוגמה: פארק הירקון בתל אביב.היוזמה הראשונה להקמת גן ציבורי הייתה של נפוליאון, בעת שהייתו בוונציה.פארק שעשועים, או לונה פארק - מתחם גדול יחסית המכיל מתקני שעשועים וסוגים שונים של אטרקציות ובידור בתשלום. כאשר פארק שעשועים מעוצב סביב נושא מסוים ונבדל, הוא נקרא "פארק נושא".
פארק ציד - בפארקים מסוג זה נהגו מלכים ואנשי אצולה באירופה לצוד בעבר; עם התפתחות המודעות לזכויות בעלי חיים, או עם התגבשותן של ערים גדולות שסגרו על שטחו של אזור הציד, הפכו רובם של גנים אלה לגני נוי ציבוריים, דוגמה הולמת לכך היא הייד פארק שבלונדון.


=== שימושי מחקר ושימור ===
טבע: "פארק" או פארק לאומי - הוא בית גידול טבעי המוגדר כאזור המוגן (בדרך כלל על ידי מדינה) לצורך שימור החי והצומח שלו, ומהווה שמורת טבע גדולה. דוגמה היא פארק הכרמל. פארק כזה יכול להיות גם מקווה מים וסביבתו, בסביבת אגם או נחל, טבעי או מלאכותי. דוגמה למקום שכזה היא פארק ירוחם. רבים מהפארקים המוגנים משמשים גם לנופש או טיול.
ארכאולוגיה: "פארק ארכאולוגי" יכול להיות אתר תיירות שבו עתיקות או ממצאים קדומים מונחים במקום בו נמצאו ומאפשרים ללמוד על אופי המקום בזמנים שונים, כדוגמת הפארק הלאומי בקעת תמנע.


== אלמנטים בפארקים ==
פארקים וגנים עירוניים בדרך כלל כוללים חלק מהאלמנטים הבאים:

דשא - משטחי דשא ירוקים, המשמשים כמקום ישיבה ומשחק לילדים, אך גם לנוי
גינון הכולל פרחים וצמחי נוי שמטרתם לקשט את הפארק
עצים לקישוט אך גם בשביל לספק צל (בעיקר בקיץ)
רחבה מרוצפת
ספסלי ישיבה
מתקני שעשועים לילדים (כגון מגלשות ונדנדות)
בריכת נוי וכן בריכה אקולוגית ובה דגים וצמחי מים
מזרקה לנוי
פינת חי


== גלריה ==

		
		
		
		
		
		
		
		
		


== ראו גם ==
פארק לאומי
מונחון גאוגרפיה עירונית
פארקים וגנים בעיר ניו יורק
הפארקים המלכותיים של לונדון
אגן ירוק
שמורת טבע
פארק תעשייה
פארק מיל אנדס


== קישורים חיצוניים ==

פארק, באתר אנציקלופדיה בריטניקה (באנגלית)


== הערות שוליים ==
צבועיים (שם מדעי: Hyaenidae) היא משפחה של יונקים טורפים מתת-הסדרה דמויי חתול שבסדרת הטורפים. משפחת הצבועיים היא המשפחה הקטנה ביותר (בעלת יותר ממין יחיד) במשפחות סדרת הטורפים היונקים.


== תיאור ==
לצבוע פלג גוף קדמי הגבוה מפלג הגוף האחורי. לצבוע מבנה זה כיוון שפלג גופו הקדמי מפותח ושרירי יותר מפלגו האחורי ונועד לתמוך בלסתות החזקות ביותר בין היונקים. רגליו הקדמיות החזקות וכן ראשו החזק הכרחיים לתמיכה ולהפעלת הלסתות, וכן כדי לתפוס בחוזקה את טרפו. רגליו האחוריות עוזרות לו בריצתו המהירה.
משקלם של הצבועים נע בין 10–80 ק"ג כשהגדול ביותר הוא הצבוע הנקוד, ראשם גדול ורחב. הם בעלי אוזניים גדולות, פרווה גסה, צוואר שרירי ולסתות חזקות. הגדול שבצבועים הוא הצבוע הנקוד והקטן מביניהם הוא צבועון הרעמה.


== התנהגות ==
הצבועים חיים כפרטים יחידים, פרט לצבוע הנקוד, המוכר במשפחה, שחי בקבוצות (לרוב) כשבראשם עומדת נקבת אלפא, הצבועה השליטה, והיא זו שבוחרת את בן זוגה. משך הריונה הוא כשלושה חודשים ובהמלטה אחת נולדים בין אחד לארבעה גורים. הצאצאים שייוולדו למנהיגת הלהקה ישחקו זה עם זה, אך לא עם שאר גורי הלהקה, בשל "מעמדם".
הצבועים ידועים בכך שהם "מנקים" את סביבתם משיירי פגרים. בשל לסתותיהם החזקות ומיצי הקיבה החזקים שלהם, הם מסוגלים לעכל את שאריות הפגר כגון העצמות והעור. מכאן יצא שמם כאוכלי פגרים, אף שלרוב הם צדים טרף. לעיתים מציקים הצבועים לאריות ולנמרים וגונבים מהם את טרפם, אף על פי שלעיתים תכופות יותר גונב האריה את טרפם שלהם. עם זאת הצבועים חלשים מכדי להתמודד עם אריה זכר והם יעדיפו לגנוב ללביאות, דבר התלוי במספר הפרטים בלהקתם. צבועון הרעמה הוא מין הניזון בעיקר מטרמיטים, בשונה ממרבית מיני הטורפים.
הצבועים הם פעילי לילה


== בתרבות ==
בתרבויות שונות התפתחו אמונות תפלות שליליות בנוגע לצבועים כאוכלי פגרים ובגלל "צחוקם" הקולני, ואלה מובילות לפגיעה ולציד. 
הצבועים הגדולים ביותר אף תקפו וטרפו ילדים. במספר ערים באפריקה כמו בהרר, נוהגים המקומיים לתת שאריות ממזונם לצבועים אשר לא פוגעים בהם[דרוש מקור].


=== הצבוע בתנ"ך ===


=== במדרשי חז"ל ===
רבי אליהו הכהן האיתמרי כתב על הצבוע בספרו מדרש תלפיות: "ספרו הרבה מחוטבי עצים, שדומה קצת לחמור ויש לו זנב גדול, וקולו נעים והולך ובא בפני אדם ומכשכש בזנבו ומצפצף בפיו עד שנראה כמין זמר נעים, ומרוצתו קלה כצבי, ואשר נפתה והולך אחר קולו, גונב את דעתו והוא מרקד בפניו ומשתגע כמו הקוף, עד שמוליכו לחור, וכשור אל הטבח יבא, אין תקנה אלא להראות לו חרב שלופה ולגעור בו בעצים ובאבנים, ובורח מן האש, ואם אירע שהלך פתאום הפתי שלא ידע, ישליכהו לאחד הפחתים ושם יאכלנו ועצמותיו יגרם ממש".


== תפוצה ==
כיום קיימים ארבעה מיני צבועים. 

צבוע נקוד (Crocuta crocuta)
צבוע מפוספס (Hyaena hyaena)
צבוע חום (hyaena brunnea)
צבועון הרעמה (Proteles cristatus)


=== בישראל ===
בישראל מצוי רק הצבוע המפוספס, אף שנתגלו בה גם מאובנים של הצבוע הנקוד


== מיון ==
משפחה צבועיים (Hyaenidae)
סוג נכחד Tongxinictis - חי בתקופת המיוקן
תת-משפחה Ictitheriinae - נכחדה בתקופות מיוקן - פליוקן.
סוג Herpestides
סוג Plioviverrops
סוג איכתיתריום (Ictitherium)
סוג Thalassictis
סוג Tungurictis
סוג פרוטיקטיתריום (Proictitherium)
תת-משפחה Hyaeninae
סוג Palinhyaena - נכחד
סוג Ikelohyaena - נכחד
סוג צבוע (Hyaena)
מין צבוע מפוספס (Hyaena hyaena)
מין צבוע חום (Hyaena brunnea)
סוג Hyaenictis - נכחד
סוג Leecyaena - נכחד
סוג כסמפורתטיס (Chasmaporthetes) - נכחד
סוג פכיקרוקוטה (Pachycrocuta) - נכחד
סוג אדקרוקוטה (Adcrocuta) - נכחד
סוג ומין יחיד צבוע נקוד (Crocuta crocuta)
תת-משפחה Protelinae
סוג ומין יחיד צבועון הרעמה (Proteles cristata)בעבר השתייכה משפחת הטורפים הנכחדים האינודונים (Hyaenodontidae) למשפחת הצבועיים אך מסווגת בימינו למשפחה עצמאית בסדרת הקראודונטים. כמו כן, סווגה בה משפחת טורפים דומה מאוד לצבועים - פרקרוקוטיים, אשר נחשבת בימינו למשפחה בפני עצמה.


== קישורים חיצוניים ==

צבועיים, באתר ITIS (באנגלית)
צבועיים, באתר NCBI (באנגלית)
צבועיים, באתר Animal Diversity Web (באנגלית)
צבועיים, באתר האנציקלופדיה של החיים (באנגלית)
צבועיים, באתר GBIF (באנגלית)


== הערות שוליים ==
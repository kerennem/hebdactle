ויטמין B1 (תיאמין) - ויטמין שמשתתף במטבוליזם הפחמימות ובתהליכי הפקת אנרגיה בגוף, וכן משתתף ביצירת חומר מתווך במערכת העצבים. תיאמין התגלה לראשונה בשנת 1897, והיה לוויטמין הראשון מקבוצת B להיות מבודד בשנת 1936.
מזון ממנו ניתן להפיק את הוויטמין:

מהחי - בשר (בעיקר כבד), איברים פנימיים אחרים וחלב.
מהצומח - אורז מלא, קטניות, שמרים, נבט חיטה, אגוזים, בוטנים, גרעינים וזרעונים וקמח מלא.


== תסמינים של מחסור בוויטמין וטיפול ==
 ערך מורחב – בריברימחסור בוויטמין B1, (או TPP) גורם לפגיעה באנזים Pyruvate Dehydrogenase) PDH); אנזים, שללא תפקודו נפגע ניצול הגלוקוז כמקור אנרגיה. המחסור מונע כניסה של הפירובט למעגל קרבס, ונוצרת פגיעה חמורה במאזן האנרגטי של התא. ויטמין B1 בתינוקות נאגר בכבד, אך זה מידלדל במהרה. הנזק מתבטא באגירת כמויות גדולות של חומרי הגלם פירובט ולאקטט, שמביאים לחמצת מטבולית ומחסור ב-Acetyl CoA. רקמת המוח, שיודעת לנצל בטווח המיידי רק גלוקוז כמקור אנרגיה, היא הראשונה שנפגעת – גם כתוצאה מחוסר האנרגיה וגם מהצטברות הלאקטט.
התסמינים הם: תשישות, רגזנות, פגמים בזיכרון, חוסר תיאבון, הפרעות שינה, תחושת מועקה בבטן, ירידה במשקל, בחילה, כאבי שרירים, רעד בגפיים, ירידה במהירות הרפלקסים ובלבול. מחסור בוויטמין B1 יכול לגרום למחלת בריברי.
צריכת יתר עלולה לגרום למחסור בשאר הוויטמינים מקבוצה B.


== ראו גם ==
פרשת רמדיה


== קישורים חיצוניים ==
http://telem.openu.ac.il/courses/c20214/thiamine-g.htm גלילאו - "תיאמין לא אמין".
ויטמין B1, באתר אנציקלופדיה בריטניקה (באנגלית)
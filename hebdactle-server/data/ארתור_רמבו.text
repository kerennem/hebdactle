ארתור רמבּוֹ (בצרפתית: Arthur Rimbaud;‏
20 באוקטובר 1854 - 10 בנובמבר 1891), משורר צרפתי.


== קורות חייו ==
ארתור רמבו נולד בשנת 1854 בעיר שרלוויל (כיום שרלוויל-מזייר שבמחוז ארדן בחבל שמפאן-ארדן בצפון מזרח צרפת). כבר בגיל 15 הצטיין רמבו בלימודיו בכל המקצועות ובעיקר בספרות, כתב חרוזים מקוריים בצרפתית, חיבר דיאלוגים בלטינית, וזכה בפרסים רבים.
רמבו שלח את שיריו למשורר פול ורלן בפריז. הלה התלהב בעיקר משירו "הספינה השיכורה", שהיה יצירת המופת של רמבו. ורלן הזמין את רמבו לפריז בספטמבר 1871, כאשר רמבו היה בן 17. הוא הציג אותו בפני ויקטור הוגו ובפני משוררים אחרים, ואלה גמרו את ההלל על שירתו.
רמבו התגורר תקופה קצרה בביתו של ורלן בפריז. מכאן התפתחה ביניהם מערכת יחסים הומוסקסואלית. ורלן התאהב מהר מאוד ברמבו, העלם המתבגר. הם בילו את זמנם בחיי בוהמה, חיי רחוב ובתי קפה, שתו משקאות משכרים וחשיש (בתקופתם חשיש נמכר בצורה נוזלית). בשנת 1872 עזב ורלן את אשתו ואת בנו, נסע עם רמבו ללונדון, ואחר כך לבריסל.
ביולי 1873, בתחנת הרכבת של בריסל, ורלן שהיה שתוי ירה ברמבו ופצע אותו בפרק כף ידו. רמבו, שחשש לחייו, הזמין את המשטרה. ורלן נעצר ונידון לשתי שנות מאסר. רמבו חזר לעיר הולדתו, וסיים את ספרו "עונה בגיהנום", שבו תיאר את חייו עם ורלן.
רמבו וורלן נפגשו בפעם האחרונה בגרמניה בשנת 1875. אך רמבו נטש את השירה והחליט להתעשר כדי להיות יום אחד סופר ומשורר בלתי תלוי. הוא יצא לחיי נדודים באירופה. בשנת 1876 התגייס לצבא ההולנדי כדי לנסוע לאינדונזיה. אחר כך ערק מן הצבא, וחזר לפריז. הוא נסע לאי קפריסין, ובשנת 1880 התיישב בעיר עדן בדרום חצי האי ערב (כיום בתימן). בשנת 1884 הפך לסוחר בכלי נשק בעיר הרר שבחבש, כיום אתיופיה.
רמבו סבל מדלקת בברכו הימנית, שמאוחר יותר אובחנה כסרטן. בשנת 1891 הוא חזר לעיר מרסיי שבדרום צרפת, ונכנס לבית חולים, שם כרתו את רגלו הימנית. רמבו נפטר במרסיי באותה שנה מרעלת דם.
בשנת 1886 פרסם ורלן את קובץ שיריו של רמבו. השפעתו של רמבו חדרה לספרות, למוזיקה ולאמנות המודרניות.


== כתבי רמבו בעברית ==
רונן סוניס – רמבו "כאן ועכשיו" – הסונטה 'בקברט הירוק' מאת ארתור רמבו בשני נוסחים (מאת עזרא פאונד ורוברט לואל) ועוד נוסח. בתוך: דחק, כרך ד', 2014
"פולות הכנים", "הישן בגיא" ו"אחיות החסד", מאת ארתור רמבו, תרגמו מצרפתית דורי מנור ומשה סקאל, בתוך: "בריטון", שירים ותרגומי שירה מאת דורי מנור, הוצאת אחוזת בית 2005
שירים פרוזה מכתבים, ארתור רמבו, תרגם מצרפתית, הוסיף הערות ואחרית דבר - משה בן-שאול, קשב לשירה, תל אביב, 2005.
סונט חור התחת (מאת ארתור רמבו ופול ורלן), עברית: דורי מנור, בתוך "מיעוט", שירים ותרגומי שירה מאת דורי מנור, הוצאת הקיבוץ המאוחד, 2001.
עונה בגיהנום, ארתור רמבו, תרגם מצרפתית אורי ברנשטיין, קשב לשירה, תל אביב, 2001.
ז'אן ארתור רמבו, ביוגרפיה מאת מלכה לוקר, דברי השירה והפרוזה תורגמו מן המקור הצרפתי בידי אליהו מייטוס, מוסד ביאליק, 1973.
המקוללים, משירי שארל בודלר, פול ורלן, ארתור רמבו, הביאם לדפוס יונה דוד, עקד, תל אביב, 1961.


== ראו גם ==
ליקוי מאורות


== קישורים חיצוניים ==
ביוגרפיה של רמבו (באנגלית)
כתבי ארתור רמבו בפרויקט בן-יהודה
THE QUIET LIFE A collection of photos and drawings of Arthur RİMBAUD Edited by Beyaz Arif AKBAS Yalnizgoz BOOKS/Edirne 2011 USA   ISBN 9781468018011 (באנגלית)
מרב יודילוביץ', התגלה טקסט לא ידוע של ראמבו, באתר ynet, 25 במאי 2008
ארתור רמבו, חלומו של ביסמרק (פנטסיה), תירגם מצרפתית דורי מנור, באתר הארץ, 29 במאי 2008
ד"ש מנער נצחי, באתר הארץ, 29 במאי 2008
אלי אליהו, החיים של רמבו הם במקום אחר, באתר הארץ, 25 באוקטובר 2011
 ערן סבאג, "חיים של אחרים" על ארתור רמבו‏, 4 באפריל 2012
רן יגיל, מודרניסט ארור. כולם הלכו בעקבותיו, באתר nrg‏, 09 בנובמבר 2001
ארתור רמבו, באתר "Find a Grave" (באנגלית)
ארתור רמבו, באתר אנציקלופדיה בריטניקה (באנגלית)
כתבי ארתור רמבו בפרויקט גוטנברג (באנגלית) ארתור רמבו, ברשת החברתית Goodreads
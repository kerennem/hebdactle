רוסית (ברוסית: Русский להאזנה (מידע • עזרה) רוסקי) היא שפתה הרשמית של מדינת רוסיה ושל ברית המועצות לשעבר, היא שפה סלאבית מזרחית המשתייכת לקבוצת השפות הסלאביות במשפחת השפות ההודו-אירופיות. רוסית היא השפה הסלאבית המדוברת ביותר, והשפה המדוברת ביותר באירופה, הכוללת 277 מיליון דוברים, מתוכם 144 מיליון (נכון לשנת 2002) דוברים שבפיהם היא שפת אם, המצויים בעיקר בשטחי רוסיה, במזרח ומרכז אירופה (כולל המדינות הבלטיות), בקווקז ובמרכז אסיה, וכמו כן גם במדינות שדוברי השפה היגרו אליהן, בעת ההתפרקות של ברית המועצות ב-25 בדצמבר 1991.
הרוסית דומה בדקדוקה לאוקראינית ולבלארוסית – שלושתן התפתחו מהשפה הסלאבית המזרחית של ימי הביניים. השפה התקנית מבוססת על הלהג המדובר במוסקבה, שהפכה במאה ה-15 למרכז התרבות הרוסית. במאה השמונה עשרה חדרו לרוסית מילים לועזיות רבות עקב ההיפתחות להשפעת המערב שהוביל פטר הגדול. ברוסית נכתבת ספרות ענפה בנושאים מגוונים; כמה מן הסופרים והמשוררים הגדולים בתולדות הספרות יצרו ברוסית.


== הגיית השפה וכתיבתה ==
העיצורים המיוצגים באותיות ж ו־ш קשים תמיד.
העיצורים המיוצגים באותיות ч ו־щ רכים תמיד.


===== סימן מרכך וסימן מקשה =====
Ьь - סימן לריכוך, מרכך את העיצור הנכתב לפניו.Ъъ - סימן להתקשות, נכתב בין עיצור לבין תנועה מרככת, הוא מבטל את השפעת התנועה המרככת שנכתבת אחריו על העיצור שנכתב לפניו והופך את הגיית העיצור לרגילה, ללא השפעת הריכוך של התנועות המרכיבות.


=== התנועות ===


===== תנועות רגילות =====
Аа - נהגית כפתח (אַ).
Ээ - נהגית כצירי או סגול (אֵ/אֶ).
Ии - נהגית כחיריק (אִ).
Оо - נהגית כחולם (אֹ/אוֹ)
Уу - נהגית כשורוק (אֻ/אוּ).
Ыы - אין לה צליל מקביל בעברית - נהגית כחיריק עמוק.
לפי ההגייה הסטנדרטית, כאשר האות о אינה מוטעמת, היא נהגית כתנועת [a].


===== תנועות רכות =====
Яя - נהגית כיו"ד עיצורית המנוקדת בפתח (יַא).
Ее - נהגית כיו"ד עיצורית המנוקדת בצירי או בסגול (יֵא/יֶא).
Ёё - נהגית כיו"ד עיצורית המנוקדת בחולם (יוֹ).
Юю - נהגית כיו"ד עיצורית המנוקדת בשורוק (יוּ).
התנועות הללו - ю ,ё ,е ,я מרככות את העיצור שנכתב לפניהן.
במרכז רוסיה האירופית התנועות е ,я נהגות כחיריק כאשר אינן מוטעמות.


== דקדוק ==


=== מערכת הפועל הרוסי ===
הפעלים הרוסיים מתחלקים לכמה קבוצות לפי בסיסיהם.

בסיסים המסתיימים בעיצורים: в ,н ,м, או й.
בסיסים המסתיימים בכל שאר העיצורים.
בסיסים המסתיימים בתנועות הקדמיות: и או е.
בסיסים המסתיימים בתנועות האחוריות: у ,а או о ובגרסאותיהן המרוככות שהן ю, я ו- ё בהתאמה.פעלים שבסיסיהם מסתיימים בעיצורים ובתנועות у ,а או о כאשר תנועת а אינה עוקבת אחר אחד העיצורים: ш ,ж ,ч או щ, נוטים לפי דפוס נטייה אחד.
פעלים שבסיסיהם מסתיימים בתנועות и או е או בתנועה האחורית а העוקבת אחר אחד העיצורים: ш ,ж ,ч או щ, נוטים לפי דפוס נטייה אחר.

לפעלים בעבר נוסף הצליל л ולאחריו תנועה המצביעה על היות הנטייה זכר/נקבה, נייטרלי או רבים, וכך גם בנטיית התנאי.כבשאר השפות הסלאביות, הפעלים מתחלקים גם לשתי קבוצות אחרות: פרפקטיביים ואימפרפקטיביים. לפעלים אימפרפקטיביים העתיד נוצר באמצעות הפועל "להיות" (быть) והמקור, בעוד שהעתיד של הפעלים הפרפקטיביים נוצר על ידי צורת ההווה כאשר צורת ההווה אינה קיימת.


==== הבינוני ברוסית ====
הבינוני הוא צורת פועל המשמשת כשם תואר וכסביל ונוטה כשם תואר כאשר היא משמשת שם תואר.

סופיות הבינוני המופיעות כאן הן שם התואר כנשוא המשפט או צורת הנומינייטיב של שם התואר המתאר את הנושא. ניתן להטות את הבינוני כשם תואר בהתאם ליחסות לפי כללי נטיות שמות התואר.
כדי לבטא סביל מספיק להגיד את כינוי הגוף והבינוני הסביל ללא פועל עזר מתווך.


=== נטיות שמות עצם (יחסות) ===
ברוסית מוסיפים לשמות העצם מוספיות על-פי היחסה שלהם, הנקבעת על-פי תפקידם התחבירי במשפט. שמות העצם מתחלקים לשתי קבוצות: שמות עצם קשים המסתיימים בעיצור רגיל או תנועה רגילה ושמות עצם רכים המסתיימים בעיצור מרוכך או תנועה מרוככת.

אחד הקשיים העיקריים במעבר מצורה אחת לצורה אחרת הוא המעבר מצורת נושא יחיד לצורת נושא רבים. ככלל שמות עצם המסתיימים בעיצורים או בתנועות -а/я מקבלים -ы/и בצורת הרבים בעוד ששמות עצם המסתיימים בתנועות -o/e מקבלים -а/я בצורת הרבים, אך קיימים מספר יוצאי דופן.


=== נטיות שמות תואר ===
ברוסית שמות התואר נוטים בהתאמה לשם העצם המתואר על-פי יחסה מגדר וכמות.


=== מספרים ===


==== מספרים מונים (כל הב' שכתובים פה הם ב' רפה) ====
один - אחת (אדין)
два - שתיים (דווה)
три - שלוש (טרי)
четыре - ארבע (צ'טירה)
пять - חמש (פיאט)[פ' דגושה]
шесть - שש (שסט)
семь - שבע (סם)
восемь - שמונה (ווסם)
девять - תשע (דביאט)
десять - עשר (דסיאט)
одиннадцать - אחת עשרה (אדינדצט)
двенадцать - שתים עשרה (דוויאנדצט)
тринадцать - שלוש עשרה (טרינדצט)
четырнадцать - ארבע עשרה (צ'יטירנדצט)
пятнадцать - חמש עשרה (פיאטנדצט)
шестнадцать - שש עשרה (שיסטנדצט)
семнадцать - שבע עשרה (סימנדצט)
восемнадцать - שמונה עשרה (ווסמנדצט)
девятнадцать - תשע עשרה (דיביטנדצט)
двадцать - עשרים (דוודצט)
тридцать - שלושים (טרידצט)
сорок - ארבעים (סורוק)
пятьдесят - חמישים (פיאטדסט)
шестьдесят - שישים (שיסטדסט)
семьдесят - שבעים (סימדסט)
восемьдесят - שמונים (ווסמדסט)
девяносто - תשעים (דביאנוסטו)
сто - מאה (סטו)
двести - מאתים (דווסטי)
триста - שלוש מאות (טריסטה)
четыреста - ארבע מאות (צ'יטיריסטה)
пятьсот - חמש מאות (פיאטסוט)
шестьсот - שש מאות (שסטסוט)
семьсот - שבע מאות (סמסוט)
восемьсот - שמונה מאות (ווסמסוט)
девятьсот - תשע מאות (דביאטסוט)
тысяча - אלף (טיסיאצ'ה)
המספרים וכינויי הכמות גורמים להטיית שמות העצם ביחסת גנטיב, המספרים 1–4 גורמים להטיית שם העצם לאחריהם ביחסת גנטיב יחיד, ושאר המספרים כמו כן כינויי כמות גוררים הטיית שם העצם לאחריהם ביחסת גנטיב רבים.


==== מספרים סידוריים ====
Первый/ Первая/ Первое/ Первые - ראשון (זכר, נקבה, נייטרלי, רבים)
второй/ вторая/ второе/ вторые - שני (זכר, נקבה, נייטרלי, רבים)
третий/ третья/ третье/ третьи - שלישי (זכר, נקבה, נייטרלי, רבים)
четвертый/ четвертая/ четвертое/ четвертый - רביעי (זכר, נקבה, נייטרלי, רבים)
пятый/ пятая/ пятое/ пятые - חמישי (זכר, נקבה, נייטרלי, רבים)
шестой/ шестая/ шестое/ шестые - שישי (זכר, נקבה, נייטרלי, רבים)
седьмой/ седьмая/ седьмое/ седьмые - שביעי (זכר, נקבה, נייטרלי, רבים)
восьмой/ восьмая/ восьмое/ восьмые - שמיני (זכר, נקבה, נייטרלי, רבים)
девятый/ девятая/ девятое/ девятые - תשיעי (זכר, נקבה, נייטרלי, רבים)
десятый/ десятая/ десятое/ десятые - עשירי (זכר, נקבה, נייטרלי, רבים)
одиннадцатый/ одиннадцатая/ одиннадцатое/ одиннадцатые - האחד עשר (זכר, נקבה, נייטרלי, רבים)
двенадцатый/ двенадцатая/ двенадцатое/ двенадцатые - השנים עשר (זכר, נקבה, נייטרלי, רבים)
тринадцатый/ тринадцатая/ тринадцатое/ тринадцатые - השלושה עשר (זכר, נקבה, נייטרלי, רבים)

המספרים הסידוריים נוטים בהתאם לכללי נטיות שמות התואר.
הנטיות המוצגות כאן מוצגות ביחסת הנומינייטיב.


== רוסית בעולם ==

בארצות הברית ישנם יותר מ-850,000 דוברי רוסית. עד התפרקות ברית המועצות רוב דוברי השפה היו ממוצא יהודי שהיגרו במהלך שנות ה-70 כמו גם בתחילת המאה ה-20.[דרוש מקור]במערב אירופה ישנם כ־3 מיליון דוברי רוסית, במיוחד בגרמניה, בריטניה, ספרד, צרפת ואיטליה, עקב גלי הגירה בתחילת המאה ה־20, בעיקר בעקבות מהפכת אוקטובר וכמו כן בעקבות התפרקות ברית המועצות. יש גם אזרחים רבים במדינות מזרח אירופה שלמדו את השפה כשפה זרה עיקרית במהלך השנים שבין מלחמת העולם השנייה להתפרקות ברית המועצות.
בישראל מדברים רוסית בין מיליון ל-1.5 מיליון בני אדם (העולים וילדיהם) רובם ממוצא יהודי[דרוש מקור]. ישנם גם ערבים ישראלים שלמדו רוסית, בעיקר בעת שלמדו באוניברסיטאות בברית המועצות.[דרוש מקור]תפוצה רוסית משמעותית מתגוררת ברפובליקות סובייטיות לשעבר, בפרט באוקראינה ובקזחסטן.


== ראו גם ==
הוראת השפה הרוסית בישראל
ניבים של הרוסית


== קישורים חיצוניים ==

 אתר האינטרנט הרשמי של רוסית
רוסית, באתר אנציקלופדיה בריטניקה (באנגלית)
רוסית באתר אומניגלוט (באנגלית)
קליפורד לוי, הניו יורק טיימס, סימפרופול, אוקראינה, אוקראינה, לקרוא פושקין באוקראינית, באתר הארץ, 1 באוקטובר 2009
Грамота.ру – אתר בנושא השפה הרוסית


== הערות שוליים ==
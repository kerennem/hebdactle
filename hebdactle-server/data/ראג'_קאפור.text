ראג' קאפור (באנגלית: Raj Kapoor‏; 14 בדצמבר 1924 - 2 ביוני 1988), נחשב לגדול שחקני הקולנוע ההודיים בכל הזמנים.
ראג' קאפור נולד בפשאוור בהודו הבריטית (כיום בפקיסטן) לרמסרני (ראמה) דווי ולשחקן פרטהוויראג' קאפור, אבי משפחת הבידור קאפור. נישא לקרישנה ראג' קאפור, ממנה נולדו לו בניו רנדהיר קאפור, רישי קאפור, ראג'יב קאפור ובנותיו רימה-ג'אין וריטו-נאנדה.
שני אחיו של ראג' הפכו לשחקנים ידועים בזכות עצמם, שאמי קאפור ושאשי קאפור. ילדיו, רנדהיר, רישי וראג'יב ואף נכדיו (קאריסמה קאפור, קארינה קאפור, רנביר קאפור) הפכו לשחקנים מוכרים ומצליחים בבוליווד.
ראג' קאפור החל לשחק בסרטים בגיל צעיר וגם לביים. הוא כתב תסריטים רבים לסרטים שביים. היה מן המייסדים המרכזיים של עיר הסרטים בוליווד.
הדמות הנערצת עליו בקולנוע הייתה דמותו של צ'ארלי צ'פלין ואת צורת התנהלותו והליכתו נהג לחקות בחלק מסרטיו. בין הסרטים המוצלחים ביותר שלו ניתן למנות את הנודד (עם נרגיס), הנווד (עם נרגיס) וסאנגם.


== לקריאה נוספת ==
יצחק קרונזון: "אך לבי הוא הודי"; מתוך "מסע ארוך אל תוך הלב" הוצאת עם עובד, עמ' 55 - 61, 2007.


== קישורים חיצוניים ==

 ראג' קאפור, במסד הנתונים הקולנועיים IMDb (באנגלית)
 ראג' קאפור, באתר AllMovie (באנגלית)
 "ראג' קאפור", במסד הנתונים הקולנועיים Kinopoisk.ru (ברוסית)
 ראג' קאפור, באתר MusicBrainz (באנגלית)
 ראג' קאפור, באתר Discogs (באנגלית)
יצחק קרונזון, אבל ליבי כולו הודי, באתר הארץ, 24 באפריל 2003
ראג' קאפור, באתר אנציקלופדיה בריטניקה (באנגלית)
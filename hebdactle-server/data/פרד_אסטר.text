פרד אסטר (באנגלית: Fred Astaire‏; 10 במאי 1899 - 22 ביוני 1987) היה רקדן, כוריאוגרף, זמר ושחקן קולנוע ותיאטרון אמריקאי ממוצא יהודי.


== ביוגרפיה ==
פרד אסטר נולד בשם פרדריק אוסטרליץ (Frederick Austerlitz) באומהה, נברסקה, שבארצות הברית. אביו היה בן להורים יהודים מאוסטריה שהמירו את דתם לנצרות קתולית, ואמו הייתה בת למהגרים מגרמניה. הוא מקושר במיוחד לשחקנית ג'ינג'ר רוג'רס, איתה שיחק בעשרה סרטים מוזיקליים. כישרונו הייחודי כרקדן גרם למבקרים רבים לתאר אותו כרקדן הטוב ביותר שהיה אי פעם בהוליווד.
השם "אסטר" אומץ על ידיו ועל ידי אחותו אדל כשהיו כבני חמש. מקורו, כנראה, בשם המשפחה של דודם ל'סטאר (L'Astaire). מקורות רבים טוענים שבני משפחת אסטר הופיעו בסרט בשם פנקון, הצרצר (Fanchon, the Cricket) בכיכובה של מרי פיקפורד ב-1915, אך זהו מיתוס (למרות שיש המאמינים שהם נכחו בזמן ההסרטה).
בשנות ה-20, פרד ואדל הופיעו בברודוויי ובלונדון. בשנים אלה הכיר אסטר את איל ההון ג'ון היי ויטני שהחליט לטפח את הקריירה של הרקדן הצעיר. ויטני דאג לאסטר לחוזים בברודוויי וב-1933 החתים אותו באולפני RKO, שם יצר את רוב סרטיו בהם לוהק יחד עם ג'ינג'ר רוג'רס.
פרד אסטר נפטר ב-1987 מדלקת ריאות בגיל 88. הוא נקבר בקליפורניה.
בקשתו האחרונה הייתה להודות לכל מעריציו במשך השנים על תמיכתם בו.


== פילמוגרפיה נבחרת ==

‏† סרטים משותפים לאסטר ולג'ינג'ר רוג'רס‏


== קישורים חיצוניים ==
 פרד אסטר, במסד הנתונים הקולנועיים IMDb (באנגלית)
 פרד אסטר, באתר AllMovie (באנגלית)
 פרד אסטר, באתר Rotten Tomatoes (באנגלית)
 "פרד אסטר", במסד הנתונים הקולנועיים Kinopoisk.ru (ברוסית)
 פרד אסטר, באתר Spotify
 פרד אסטר, באתר AllMusic (באנגלית)
 פרד אסטר, באתר MusicBrainz (באנגלית)
 פרד אסטר, באתר Deezer
 פרד אסטר, באתר Discogs (באנגלית)
אלסטר מקוליי, ניו יורק טיימס, עכבר העיר אונליין, אסטר ורוג'רס: לחי אל לחי, באתר הארץ, 20 באוגוסט 2009
פרד אסטר, באתר "Find a Grave" (באנגלית)
פרד אסטר, באתר אנציקלופדיה בריטניקה (באנגלית)
מַגְרֵפָה היא כלי חקלאי לעיבוד אדמה וניקוי עלים, דשא, חציר ועוד מן הקרקע. הכלי בנוי מידית ארוכה לאחיזה ובקצה מוט רוחבי בעל שיניים, המשמש לגריפה ולאיסוף עצמים שונים.
כיום השימוש במגרפה המודרנית קלה מזו של המגרפה הישנה, בשל משקלה הקטן יחסית בעקבות שינוי בחומר ייצור המגרפה. בעבר יצרו את המגרפה מחומרים כגון עץ או ברזל, אך ברבות השנים המגרפה הפכה להיות מורכבת מחומרים כמו פלסטיק, פלדה ובמבוק, אשר קלים לנשיאה. ההבדל בין המגרפות השונות הוא במשקלן, החומרים מהם הן עשויות, מספר השיניים ואורך המרווח בין השיניים.


== סוגים ==

קיימים שלושה סוגים עיקריים של מגרפות משק הבית:

מגרפה קלה – מגרפה בעלת מספר רב של שיניים, בדרך כלל גמישה מאוד ומותאמת לעבודה חלקה על אדמה רכה. מאופיינת ברווח קטן בין שיני הלהב שלה. שינייה ארוכות, ויוצאות מנקודת ציר שבקצה המקל.
מגרפה כבדה – מגרפה בעלת מספר מועט של שיניים, בעלת מוט ולהב חזקים וקשיחים המותאמים לעבודה חזקה ויציבה על אדמה יבשה. מאופיינת ברווח גדול בין שיני הלהב שלה. שנייה קצרות ויוצאות על פני ציר אחד ישר שצדדיו מחוברים לנקודת הציר שבקצה המקל.
מגרפת דו צדדית – בעלת שיניים קשיחות וקצרות היוצאות משני כיווני הציר.


== תפקידים ==
תפקיד המגרפות נחלק לשני תחומים עיקריים:

מגרפה לתחום הביתי – מגרפות קטנות העשויות מחומר פלסטיק גמיש או מתכת גמישה. תפקידן לשמר את גינות וחצרות הבית, לעזור בטיפוחן וניקיונן.
מגרפה לתחום התעשייתי – הן מגרפות ענק עשויות פלדה שבעבר נעו בעזרת רתימת המגרפה לסוסים, אך עם הפיתוח המכני, הפכו לנעות על ידי גלגלים או כלי רכב חקלאים, ותפקידן לעבד את האדמה של שדות ושטחים, הגדולים מקנה המידה הביתי (לעיתים אף לגרוף חציר וכדומה).


== תרבות ==
כשאדם דורך על שיני מגרפה, השוכבת על הקרקע כששיניה כלפי מעלה, מקל האחיזה עולה למעלה עד למצב מאונך ופוגע בפרצוף האדם. פעולה זו משמשת כאמצעי הומוריסטי בקומדיות שונות ואף בקריקטורות. פעולה זו "מושרשת" בתרבויות שונות בעולם ואף בפתגמים. לדוגמה, פתגם ברוסית:
("наступить дважды на одни и те же грабли") "לדרוך פעמיים על אותה מגרפה" - שמשמעותו: "אין לחזור על טעות בשנית".


== גלריית תמונות ==

		
		
		
		


== ראו גם ==
מטאטא
משדדה


== קישורים חיצוניים ==
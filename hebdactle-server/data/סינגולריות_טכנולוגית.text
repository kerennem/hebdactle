סינגולריות (או ייחודיות) טכנולוגית היא מונח בתחום העתידנות המשער שבנקודת זמן עתידית ישיגו המחשבים יכולות אינטלקטואליות הגבוהות במידה משמעותית מאלו של בני האדם. בינה מלאכותית מתקדמת כזאת תשיג ידע, אם כהסקת מסקנות או שיחה עם בינה מלאכותית אחרת, שייושם בטכנולוגיה אשר תשנה את הציוויליזציה האנושית באופן קיצוני שאינו ניתן לחיזוי אמין בידי תבונה אנושית לפני נקודת הסינגולריות.


== היסטוריה ==

השימוש הראשון במושג "סינגולריות" בהקשר זה נעשה בשנות ה-60 של המאה ה-20 על ידי המתמטיקאי הבריטי ארווינג ג'ון גוד, כדי לתאר התקדמות טכנולוגית. בשנות ה-80 של המאה ה-20 התפרסמה הסינגולריות ברבים בזכות סופר המדע הבדיוני האמריקאי ורנור וינג'י.


== מועד התממשות הסינגולריות הטכנולוגית ==
ישנו ויכוח אם ומתי הסינגולריות תתרחש, וישנם עתידנים הטוענים שהיא תתרחש בעשור השלישי של המאה ה-21[דרוש מקור]. אחרים, ובעיקר ריי קורצוויל, הציעו הרחבות לחוק מור מעבר לכוח חישוב של טרנזיסטורים, שבהם יש גידול מעריכי בהתפתחות הטכנולוגית במשך כל ההיסטוריה האנושית ואפילו בהתפתחות היקום. לפי קורצוויל, גידול זה יגיע לשיאו בהתקדמות טכנולוגית בלתי ניתנת לתיאור במאה ה-21. תבנית זו מוצגת בטבלה משמאל.


== הבינה המלאכותית והסינגולריות הטכנולוגית ==
 ערך מורחב – בינה מלאכותיתאחד התחומים היכולים להוביל לתופעת הסינגולריות הוא בינה מלאכותית, או בקיצור באנגלית AI. על פי חוקרים כמו ורנור וינג'י, לבינה מלאכותית אין מחסום ביולוגי ולכן היא מסוגלת לבצע שיפור עצמי ולבנות מכונה ברמה אינטלקטואלית גבוהה יותר, כך תהליך זה ימשיך לאין סוף.


== ראו גם ==
טרנס הומניזם
עתידנות
עידן המכונות החושבות
ריי קורצווייל
מבחן טיורינג
העלאת (טעינת) תודעה


== לקריאה נוספת ==
עידן המכונות החושבות, 575 עמ', תרגום בת שבע מנס, הוצאת כנרת, 2001.


== קישורים חיצוניים ==
אוריאל בריזון, סינגולריות - קץ העידן האנושי, באתר ynet, 22 בדצמבר 2004
אמנון כרמל, הסינגולריות קרבה - על ספרו המהפכני של ריי קורצוויל
מהי סינגולריות? - מאת ריי קורצוויל (תורגם לעברית באתר "סינגולריות")
גיא גרימלנד, "איש בתוך מכונה: הכירו את המחשבים שקוראים תיגר על האדם", באתר TheMarker‏, ‏17 בנובמבר 2011
ירון כהן-צמח ואליחי וידל, מותר האדם מהרובוט, באתר TheMarker‏, ‏22 במרץ 2012
טרזן (באנגלית: Tarzan) הוא דמות ספרותית, גיבור סדרת ספרים פרי עטו של הסופר אדגר רייס בורוז.


== ביוגרפיה ==
טרזן הוא ילד אנגלי שננטש בג'ונגל אפריקאי של קונגו בסוף המאה ה-19, לאחר שהוריו נהרגו על ידי קופי אדם (מגזע שבורוז המציא). אחת מהקופות אימצה את הילד וגידלה אותו כאחד הקופים. צורת גידולו העניקה לו יכולות פיזיות העולות על אלו של טובי האתלטים. משבגר נעשה טרזן למנהיגו של שבט הקופים וכן למנהיגן של חיות אחרות.
שמו האנגלי הרשמי של טרזן הוא ג'ון קלייטון השלישי, לורד גרייסטוק, אך על זהותו כאדם וייחוסו למד רק בבגרותו, כאשר פגש לראשונה כמה מבני מינו שנקלעו לג'ונגל, ביניהם ג'יין, לימים אהובתו.
מאוחר יותר עבר טרזן הרפתקאות שונות, בג'ונגלים באפריקה ומחוצה להם.
את הרעיון לספר שאל בורוז מ"ספר הג'ונגל" של רודיארד קיפלינג ומסיפורים שקרא על אנשים שנקלעו לג'ונגל. הסיפור הראשון יצא לאור ב-1912, פורסם תחילה בחוברת סיפורי מתח בשם "אולסטורי" ושנתיים לאחר מכן הופיע בספר ועל אף הביקורות הקשות שנמתחו על סגנונו ורדידותו, זכה להצלחה מיידית. את ההצלחה נהוג לייחס לפנטזיה האנושית, שהיא נחלתם של מבוגרים וילדים כאחד, לשוב אל גן העדן האבוד, לגלות יכולות גופניות המאפשרות להתגבר על קשיי הטבע ולמצות תכונות אנושיות אציליות.


== טרזן בספרים ==
הספרים המקוריים בסדרה הם:

Tarzan of the Apes (1912)
The Return of Tarzan (1913)
The Beasts of Tarzan (1914)
The Son of Tarzan (1915–1916)

Tarzan and the Jewels of Opar (1916)
Jungle Tales of Tarzan (1916–1917)
Tarzan the Untamed (1919–1920)
Tarzan the Terrible (1921)
Tarzan and the Golden Lion (1922–1923)
Tarzan and the Ant Men (1924)
Tarzan, Lord of the Jungle (1927–1928)
Tarzan and the Lost Empire (1928–1929)
Tarzan at the Earth's Core (1929–1930)
Tarzan the Invincible (1930–1931)
Tarzan Triumphant (1931–1932)

Tarzan and the City of Gold (1932)
Tarzan and the Lion Man (1933–1934)
Tarzan and the Leopard Men (1932–1933)
Tarzan's Quest (1935–1936)
Tarzan and the Forbidden City (1938)
Tarzan the Magnificent (1936–1938)
Tarzan and the Foreign Legion (1947)
Tarzan and the Madman (1964)
Tarzan and the Castaways (1965)בעברית יצאו לאור חלק מהכותרים חלקם תורגמו מספר פעמים בשמות שונים:

טרזן מלך הקופים
טרזן חוזר לג'ונגל
טרזן וחיות הג'ונגל
טרזן ובנו
טרזן ואוצרות אופיר
טרזן בעלילות הג'ונגל
טרזן הבלתי מנוצח
טרזן הפרא הכובש
טרזן ואריה הזהב
טרזן ואנשי הנמלהכמו כן יצאו לאור גם ספרים נוספים שהשתמשו בדמות של טרזן כגון "עלילות טרזן בארץ ישראל" וחוברות קומיקס שונות.


== טרזן במדיות אחרות ==

טרזן הוסרט לקולנוע ולטלוויזיה פעמים רבות, כאשר הסרטים הראשונים היו סרטים אילמים נאמנים במידה רבה למקור הספרותי. החל משנות ה-30 החלו להופיע הסרטים המדברים הראשונים בכיכובו של ג'וני וייסמילר, כשלצידו הופיעה לעיתים קרובות השימפנזה המכונה צ'יטה. סדרת סרטים זו נמשכה עד שנות ה-60.
בשנת 1960 פורסמה בעיתון הילדים הארץ שלנו סדרת סיפורים בהמשכים בשם "טרזן ותעלומת האטום", המשתמשת בדמותו של טרזן, אותה כתב פנחס שדה, תחת השם הבדוי "יריב אמציה"; אותו עיתון פרסם באותה עת סדרת קומיקס בהמשכים על טרזן, באיור הצייר דניאל פלנט.  
משנת 1976–1984 הופיע טרזן בטלוויזיה בסדרת אנימציה שנקראה, "Tarzan, Lord of the Jungle", בהפקת חברת CBS האמריקנית. הסדרה נצמדה למקור הספרותי ופרקיה גם שודרו בתחילת שנות השמונים בישראל. ב-1984 יצא סרטו של יו הדסון, גרייסטוק: האגדה של טרזן מלך הקופים המבוסס על הספר הראשון בסדרה בכיכובם של כריסטופר למברט ואנדי מקדואל. בשנת 1999 הופיע טרזן בסרט האנימציה, טרזן, מבית חברת וולט דיסני. בשנת 2005 יצא טרזן 2 המהווה פריקוול לסרט הראשון.
בשנת 2007 יצאה סדרת טלוויזיה חדשה על טרזן מבית דיסני בשם, "אגדת טרזן", שמספרת על הרפתקאותיהם של טרזן וחבריו לאחר הסרט הראשון.
בשנת 2016 יצא סרט הפעולה האגדה של טרזן בכיכובו של אלכסנדר סקארסגארד כטרזן ומרגו רובי כג׳יין; כמו כן משחקים בסרט סמואל ל. ג'קסון וכריסטוף ואלץ.


=== מדבבים של טרזן בעיבודי הנפשה ===


==== (1976) Tarzan, Lord of the Jungle ====
רוברט רידג'לי


==== טרזן (1999) ====
טרזן הצעיר - אלכס ד. לינז (דניאל מגון בעברית)
טרזן המבוגר - טוני גולדווין (ליאור אשכנזי בעברית)


==== טרזן 2 (2005) ====
צ'אד הריסון (אלון ברנד בעברית)


==== אגדת טרזן (2007) ====
מייקל טרי וייס (מתי אטלס בעברית)


==== טרזן (2013) ====
טרזן בינקותו - קרייג גראנר
טרזן בנערותו - אנטון זטרהולם (דניאל קונטיצ'לו בעברית)
טרזן המבוגר - קלן לוץ (איזי בעברית)


== ראו גם ==
ילד פרא


== קישורים חיצוניים ==

 אתר האינטרנט הרשמי של טרזן (באנגלית)
טרזן, באתר אנציקלופדיה בריטניקה (באנגלית)
מידע על טרזן בקטלוג "מרחב" של הספרייה הלאומית
אלי אשד, עלילות טרזן בארץ ישראל, באתר ynet, 27 בדצמבר 2001
אלי אשד, ‏טרזן העברי, עולם קטן 2, 2004, עמ' 90–110
אלי אשד, עלילות טרזן בלג בעומר, 9 במאי 2004
אלי אשד, עלילות טרזן בארץ הקודש
אלי אשד, טרזן בפרסומת העברית
אלי אשד, מאה שנים של טרזן איש הקופים, 27 באוקטובר 2012
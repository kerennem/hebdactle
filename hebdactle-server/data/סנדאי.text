סנדאי (ביפנית: 仙台; תעתיק לטיני: Sendai) היא עיר נמל ביפן הנמצאת באי הונשו, לחוף האוקיינוס השקט ומשתרעת עד להרי הו. היא העיר הגדולה ביותר בחבל טוהוקו ועיר הבירה של מחוז מיאגי. אוכלוסייתה מונה מעל מיליון בני אדם.


== היסטוריה ==

העיר נוסדה בשנת 1600 על ידי הדאימיו דטה מסמונה (1567–1636).


=== רעידת האדמה (2011) ===
 ערך מורחב – רעידת האדמה והצונמי בסנדאי (2011)ב-11 במרץ 2011 התרחשה רעידת אדמה בסנדאי בשעה 14:46 (שעון יפן) מול חופי צפון-מזרח האי הונשו. רעידת האדמה הכתה בעוצמה 9.0 בסולם ריכטר, ונחשבת לרעידה החזקה ביותר שפקדה את יפן ב-140 השנים האחרונות והשביעית בעוצמתה בעולם מאז החלו המדידות.


== תחבורה ==


=== שדה תעופה ===
שדה התעופה סנדאי נמצא בנטורי, פרבר הסמוך לסנדאי.


=== רכבות ===
מערכת הרכבות היא אמצעי תחבורה ראשי בסנדאי. בתחנת סנדאי של חברת הרכבות מזרח יפן (החברה הגדולה בעולם בהסעת נוסעים) עוברים קווי רכבת לאורכה של יפן:

קן טוהוקו שינקנסן - המחבר בין טוקיו לשין-אאומורי שבצפון יפן.
קו טוהוקו הראשי - המחבר בין טוקיו למוריאוקה שבצפון יפן.
קו ג'ובאן
קו סנזאן
קו סנסקי


=== רכבת תחתית ===
מערכת הרכבת התחתית של סנדאי, קו נאנבוקו (צפון-דרום), בעלת 17 תחנות לאורך 14.8 ק"מ.


== השכלה ==
העיר סנדאי זכתה לכינוי "עיר אקדמית", בשל מספר האוניברסיטאות הגדול שבה, יחסית לגודל האוכלוסייה:

אוניברסיטת טוהוקו - נוסדה בשנת 1907, לומדים בה כ-18,000 סטודנטים ב-10 פקולטאות. דורגה במקום חמישי ביפן, במקום 20 בעולם בתחום ההנדסה והטכנולוגיה ובמקום 39 בעולם במדעי הטבע.
אוניברסיטת טוהוקו גקווין
אוניברסיטת מיאגי
אוניברסיטת מיאגי גקווין לנשים
אוניברסיטת מיאגי לחינוך
אוניברסיטת טוהוקו פוקושי


== תרבות ==
בקיץ, נערך בסנדאי פסטיבל טנבטה, פסטיבל הטנבטה הגדול ביפן עם יותר מ-2 מיליון מבקרים. בחורף, העצים ברחובות מקושטים באלפי נורות ותיירים רבים נוהרים לצפות באירוע המכונה חזיון אור כוכבים.
סנדאי ידועה כאחת הערים ה"ירוקות" ביפן, בשל מספר העצים והצמחים הרב בשטחה. כינויה, עיר העצים, היה נכון לפחות בתקופה שלפני מלחמת העולם השנייה. השלטון בסנדאי עודד את בעלי האחוזות לגדל עצים בשטחם וכך בתים, מקדשים ומקומות קדושים במרכז סנדאי היוו מעין יערות פרטיים אשר שימשו כמקור לעץ ולחומרים אחרים. במלחמת העולם השנייה מרביתם של העצים נכרת לצורכי המלחמה וגם בתהליך שיקום העיר שלאחר המלחמה. למרות כל זאת עדיין העיר נחשבת כעיר העצים בעיקר בשל מאמץ השימור.


=== ספורט ===
שיזוקה אראקאווה ויוזורו האניו אלופים אולימפיים בהחלקה אמנותית (טורינו 2006 וסוצ'י 2014 בהתאמה) גדלו והתאמנו בסנדאי.
במסגרת אליפות העולם בכדורסל שנערכה ביפן בשנת 2006 אירחה סנדאי את המשחקים המוקדמים של בית א'.


== ערים תאומות ==
ארצות הברית ריוורסייד, ארצות הברית
צרפת רן, צרפת
מקסיקו אקפולקו, מקסיקו
בלארוס מינסק, בלארוס
קוריאה הדרומית קוואנגג'ו, קוריאה הדרומית
ארצות הברית דאלאס, ארצות הברית
הרפובליקה העממית של סין צ'נגצ'ון, הרפובליקה העממית של סין
פינלנד אואולו, פינלנד
טאיוון טיינן, טאיוון


== תמונות ==

		
		
		
		
		
		


== קישורים חיצוניים ==

 אתר האינטרנט הרשמי של סנדאי (ביפנית)
 אתר האינטרנט הרשמי של סנדאי (בשפות מרובות) סנדאי, ברשת החברתית פייסבוק
 סנדאי, סרטונים בערוץ היוטיוב
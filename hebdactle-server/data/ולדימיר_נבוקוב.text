ולדימיר ולדימירוביץ' נַבּוֹקוֹב (ברוסית: Владимир Владимирович Набоков;‏ 22 באפריל 1899 – 2 ביולי 1977) היה סופר ומתרגם אמריקאי ממוצא רוסי, יצירתו המוכרת ביותר היא ספרו "לוליטה".


== חייו ==
נבוקוב נולד בסנקט פטרבורג, למשפחת אצולה אמידה. אביו, ולדימיר דימיטרייביץ' נבוקוב, היה פוליטיקאי, עורך דין ועיתונאי בולט. אמו הייתה אלנה איבנובה לבית רוקבישניקוב. ביתם היה אנגלופילי והילד למד מגיל צעיר אנגלית לצד רוסית, ובגיל חמש החל ללמוד גם צרפתית.
בגיל 16 ירש נבוקוב אחוזה גדולה מאחי אביו, אך כעבור זמן קצר פרצה המהפכה הרוסית, אביו נעצר לתקופה קצרה והמשפחה כולה נמלטה בשנת 1919 לאנגליה שם החל ללמוד ספרות רוסית וצרפתית בקיימברידג'.
אביו נרצח בברלין בשנת 1922 על ידי מלוכן רוסי, בעת שניסה לסכל ניסיון התנקשות ביריבו הפוליטי פבל מיליוקוב. הרצח השרירותי משתקף במיתות המשונות של דמויות בספריו, למשל בספרו "אש חיוורת". כעבור שנה, ב-1923, סיים את לימודיו באוניברסיטה ועבר לברלין. באפריל 1925 נשא לאישה את ורה אבסיבנה סלונים, נצר למשפחה יהודית. לזוג נולד ילד אחד, דמיטרי, בשנת 1934.
נבוקוב עבד בשנותיו בברלין במגוון עבודות: תרגום, מתן שעורים בצרפתית ובטניס, חיבור בעיות שחמט, כתב תשבצים לעיתון מהגרים רוסי ועוד. הצלחתו הספרותית הראשונה באה לו בזכות תרגומיו לכמה משיריו של היינה. הוא פרסם רומן ראשון, "מארי" (מאשנקה) בשנת 1926 ובשנים שאחרי כן פרסם עוד שמונה רומנים, כולם ברוסית, שלא זכו להד מעבר לקהיליית המהגרים בברלין והוחרמו או זכו להתעלמות בברית המועצות.
הוא עזב את גרמניה עם משפחתו בשנת 1937, אחרי שהנאצים שחררו את רוצח אביו, ועבר לגור בפריז. שלוש שנים לאחר מכן, בסיוע הלוואה מהמלחין סרגיי רחמנינוב, נמלט מהכוחות הגרמניים שהתקדמו לעבר פריז וברח לארצות הברית.
בארצות הברית לימד נבוקוב בקולג' וולסלי ובאוניברסיטת קורנל, על סופרים כגוסטב פלובר, ג'יימס ג'ויס (בו פגש בפריז), טורגנייב וטולסטוי. במקביל, המשיך במחקריו בתחום האנטומולוגיה והפך לחוקר פרפרים מוערך. ככזה, החזיק גם במשרה רשמית במוזיאון לזואולוגיה השוואתית באוניברסיטת הרווארד. משרתו כמרצה ומסעותיו הממושכים בעקבות פרפרים ברחבי ארצות הברית (נבוקוב העריך שבין 1949 ו-1959 נסע מעל ל-200 אלף קילומטרים) מצאו אחר כך הד ביצירתו, למשל בספרו "לוליטה" בעקבות סיפור של פלורנס סאלי הורנר.
במקביל, החל מתייסר במעבר מכתיבה ברוסית לכתיבה באנגלית. הרומן הראשון שלו באנגלית היה "אלה תולדות סבסטיאן נייט" משנת 1941, והשני "Bend Sinister" משנת 1947. באותה תקופה פרסם גם סיפורים קצרים במגזינים "אטלנטיק" ו"ניו יורקר". הוא המשיך לכתוב ברוסית רק את שיריו ואת ספר זכרונותיו, שהופיע בתחילה בשנת 1951 ואחר כך בשם "דַבֵּר, זיכרון" בשנת 1966. נבוקוב עצמו התייחס לחייו באירוניה מסוימת כאשר כתב לאנדרו פילד, שתכנן לכתוב ביוגרפיה שלו, "אני מופיע בספר כאדם נוקדני למדי. כל השחמט והפרפרים האלו. לא מעניין במיוחד."
בשנת 1955 פרסם נבוקוב את "לוליטה", רומן אודות תשוקתו של פדופיל בגיל העמידה לילדה בת שתים עשרה. הצלחתו העצומה של הרומן, שהוחרם בתחילה בצרפת, ארצות הברית ובריטניה, אפשרה לו לנטוש את ההוראה ולהקדיש עצמו לכתיבה. בשנת 1957 פרסם את "פנין", סיפורו של פרופסור רוסי חסר ישע בקולג' אמריקני.
שנתיים מאוחר יותר, בשנת 1959, נטש נבוקוב את ארצות הברית, עבר לגור בשווייץ, וקבע את ביתו במונטרה. בשנותיו בשווייץ כתב את הרומנים החשובים והמורכבים ביותר שלו, "אש חיוורת" (1962) ו"אדה או החמדה – כרוניקה משפחתית" (1969), וכן תרגום מוער בארבעה חלקים ל"יבגני אונייגין" של אלכסנדר פושקין.


== ספרי נבוקוב שתורגמו לעברית ==
לוליטה, מאנגלית - יוסף ורהפטיג, מעריב לעם, 1959, עובד לקולנוע ב-1962 ו-1997.
אלה תולדות סבסטיאן נייט, מאנגלית - לאה דובב, זמורה ביתן, תל אביב, 1987
גוגול, מאנגלית - דורי פרנס, משכל, תל אביב, 1997
הזמנה לגרדום, מרוסית - פטר קריקסונוב, אחרית דבר - מאיה קגנסקיה, הספריה החדשה, 1995
ייאוש, מאנגלית - אילנה דן, ירושלים, כתר, 1987. יצא במהדורה מחודשת ב-2010
לוליטה, מאנגלית - דבורה שטיינהרט, אחרית-דבר - מנחם פרי, דבורה שטיינהרט, הספריה החדשה, 2000
מרי, מאנגלית - הדר יעקובסון, תל אביב, 1991
פנין, תרגם מאנגלית והוסיף הערות אברהם יבין, עם עובד, 1977
פנין, תרגם מאנגלית והוסיף הערות אברהם יבין, הערת סיום, מאת נילי מירסקי, עם עובד, 2003
צחוק באפילה, מאנגלית - לאה דובב, ספרית פועלים, 1983
תפארת, תורגם מאנגלית בידי לאה דובב-רוזנבאום, הביא לדפוס אמציה פורת, עם עובד, 1973
דבר, זיכרון, מאנגלית - לאה דובב, ספרית פועלים, 1981
תריסר רוסי, מרוסית נילי מירסקי, הספריה החדשה, 1994
ההגנה של לוז'ין, מרוסית - רונן סוניס, עם עובד, תל אביב, 2006
לאורה - המקור, מאנגלית - רונן סוניס, עריכה מדעית ואחרית דבר - לאונה טוקר, ידיעות אחרונות, תל אביב, 2010
עד ראייה, מרוסית - דינה מרקון, הוצאת אפרסמון, 2021
אדה או החמדה – כרוניקה משפחתית, מאנגלית - דפנה רוזנבליט, אחרית דבר: לאונה טוקר, הוצאת כרמל, 2022


== לקריאה נוספת ==
דבורה שטיינהרט, איך מתרגמים תשבץ?, קווים לסגנונו של ולדימיר נאבוקוב מנקודת-ראות של מתרגמת, נדפס בסימן קריאה, 13, 1981.
אורי אלטר, ספרות על תקופה וספרות על ספרות : הרמאן ברוך, ולדימיר נאבוקוב, שאול טשרניחובסקי, נדפס בהספרות, ג', 1971.
אילת נגב, שיחות אינטימיות, הוצאת ידיעות אחרונות, 1995, הפרק "ולדימיר נבוקוב - אבא של לוליטה", עמ' 459-451 (הספר בקטלוג ULI)
ולדימיר נבוקוב, קטע מתוך: אש חיוורת (תרגם מאנגלית והעיר: רונן סוניס), דחק - כתב עת לספרות טובה, כרך ב'


== קישורים חיצוניים ==

 אתר האינטרנט הרשמי של ולדימיר נבוקובספריית נבוקוב (באנגלית ורוסית)
ציטוטים מספרו: לוליטה באתר ויקיציטוט
ולדימיר נאבוקוב, פותחים ספר: ייאוש, באתר הארץ, 03/02/10
ספרי ולאדימיר נאבוקוב באתר הספריה החדשה
דן לחמן, פנין / ולדימיר נבוקוב, באתר e-mago ‏, 29/01/2006
סיפור של נבוקוב באתר של הוצאת כרמל
אגדה, סיפור מאת ולדימיר נבוקוב בתרגום רועי חן, 1.10.2006, באתר ynet.
שהם סמיט, אני מבקש להפנות את תשומת לבם של הקוראים למוטיב החלון, על הרומן "הגנה של לוז'ין", באתר הארץ, 16/08/06
לירן אקסלרד, יורד להגנה, על הרומן "הגנה של לוז'ין", ynet ‏, 16.08.06
לוליטה בת 50, באתר nrg‏, 25 בספטמבר 2005
רות אלמוג, האומנם הסופר שהמציא את לוליטה הוא באמת ולדימיר נבוקוב?, באתר הארץ, 16/04/04
דפנה ורדי, בריטניה, האם ספרו האחרון של נבוקוב יישרף?, באתר nrg‏, 20 בינואר 2008
ynet, יצירתו האחרונה והסודית של נבוקוב לא תישרף, באתר ynet, 23 באפריל 2008
דורון רוזנבלום, דורון רוזנבלום יצא למסע במונטרו, שווייץ בעקבות הסופר ולדימיר נבוקוב, באתר הארץ, 18/09/09
שירי לב-ארי, כמו סיפור של נבוקוב, ynet ‏, 04.11.09
עופר אדרת, אחרי 30 שנה, פורסם קטע מהרומן הגנוז של נבוקוב, עכבר העיר, 8.11.2009
דורון קורן, לאורה, בהחלט לא לוליטה, באתר ynet, 28 בספטמבר 2010
מנחם בן, קו המשווה: הו לאורה, באתר nrg‏, 1 באוקטובר 2010
"ייאוש" של נבוקוב יוצא מחדש בעברית, באתר ynet, 24 בינואר 2010
רן יגיל, הדברים אינם כפי שהם נראים: על "ייאוש" מאת ולדימיר נבוקוב, באתר nrg‏, 10 בפברואר 2010
עמרי הרצוג, פגישה עם עצמי: הבונבוניירה של ולדימיר נבוקוב, על "ייאוש", באתר הארץ, 17/02/10
יהודה ויזן לא לי אתה: על לאורה של ולדימיר נבוקוב, וואלה. 6/9/2010
תלמה אדמון, טיוטת המחבר: על "לאורה" של נבוקוב, באתר nrg‏, זמן תל אביב, 20 בספטמבר 2010
רויאל נץ, "לאורה - המקור: (כיף למות)" מאת ולדימיר נבוקוב, נגד כיוון המחק, באתר הארץ, 13/10/10
תלמה אדמון, המרדף אחר הדיוק: על "אלה תולדות סבסטיאן נייט", באתר nrg‏, 18 בינואר 2012
נורית ברצקי, שיחה עם אבי לוליטה, ריאיון עם ולדימיר וורה נבוקוב, "מעריב", מגזין "ימים ולילות", 13 בפברואר 1970
עופרה עופר אורן, "ההגנה של לוז'ין": במה הוא דומה ל"לוליטה", בבלוג "סופרת ספרים", 22 באוגוסט 2017
לאורה פרייסאס, מה עושים עם "לוליטה", רומן גדול שמגחיך נשים ומצדיק אונס?, באתר הארץ, 4 באפריל 2018
אורלי לובין, לצנזר את "לוליטה" היא דרישה הגובלת בחוצפה, באתר הארץ, 4 באפריל 2018
מריו ורגס יוסה, הפמיניזם הוא האויב העיקש ביותר של הספרות, באתר הארץ, 4 באפריל 2018
מיטל שפירו, נקודת הקיצון המבעיתה של האנשים הרגילים, באתר הארץ, 4 באפריל 2018
אורי קליין, מי יעז להתקרב ל"לוליטה"?, באתר הארץ, 4 באפריל 2018
ולדימיר נבוקוב, באתר "Find a Grave" (באנגלית)
ולדימיר נבוקוב, באתר אנציקלופדיה בריטניקה (באנגלית)
ולדימיר נבוקוב, שיר: תלונתו של איש המחר, תירגם מאנגלית רונן סוֹניס, באתר הארץ, 16 במרץ 2021
ולדימיר נבוקוב, פרק מהנובלה עד ראייה, באתר הארץ, 25 בנובמבר 2021 ולדימיר נבוקוב, ברשת החברתית Goodreads


== הערות שוליים ==
קזון סיטי (בפיליפינית: Lungsod Quezon, "לונגסוד קזון"; גם השם האנגלי Quezon City ("קזון סיטי") וראשי התיבות שלו QC נפוצים; לעיתים נהגה קסון סיטי) היא עיר במטרופולין של מנילה, בירת הפיליפינים. היא נמצאת צפון-מזרחית למנילה עצמה, על האי לוזון. ב-2010 התגוררו בעיר למעלה מ-2.7 מיליון תושבים, מה שהופך אותה לעיר המאוכלסת ביותר בפיליפינים, יותר ממנילה עצמה.
קזון סיטי הייתה עיר הבירה של הפיליפינים בין 1948 ו-1976.


== היסטוריה ==
לפני שקזון סיטי הוקמה היו באזור בו היא נמצאת היום מספר יישובים.
בשנות ה-30 של המאה ה-20 לנשיא הפיליפינים מנואל ל. קזון היה חלום להקים עיר שתיהפך לבירה העתידית של הפיליפינים במקום מנילה ולמקום מושבם של הפועלים באזור. ב-1938 הוא הקים קרן לקניית אדמות למען הקמת העיר וקנה כ-15 קילומטרים רבועים ממשפחה מקומית בשביל מטרה זו. העיר הוקמה רשמית ב-12 באוקטובר 1939 ונקראה על שמו של קזון. בגלל מלחמת העולם השנייה שפרצה באותה שנה ביצוע העברת הבירה התעכב.
לאחר המלחמה הוסדרו גבולותיה של העיר. יישובים רבים באזור נכללו בתוכה, והועברו אליה שטחים מערים אחרות באזור, כמו קלואוקן, עד ששטחה היה למעלה מ-150 קילומטרים רבועים. ב-17 ביולי 1948 נשיא הפיליפינים באותה עת אלפידיו קירינו חתם על חוק שהסדיר את הגבולות בין קלואוקן וקזון סיטי והכריז עליה כבירת הפיליפינים.
ב-24 ביוני 1976 נשיא הפיליפינים פרדיננד מרקוס הורה על החזרת הבירה למנילה.


== חינוך ==
בעיר פועלות מספר אוניברסיטאות, בהן אוניברסיטת אטנאו דה מנילה ואוניברסיטת הפיליפינים דילימן.


== תחבורה ==
בקזון סיטי עוברים הקווים LRT-1 ו-MRT-2 של הרכבת הקלה של מנילה וכן קו MRT-3 של הרכבת התחתית של מנילה, המקשרים את קזון סיטי לכלל מטרופולין מנילה. יש תוכנית להקמת עוד שני קווים נוספים של הרכבת הקלה שיעברו בעיר.
בנוסף התחבורה הציבורית בעיר משתמשת בג'יפנים ואוטובוסים.


== ערים תאומות ==
גואם הגטניה, גואם
ונצואלה קראקס, ונצואלה
יפן צ'יבה, יפן
ארצות הברית דיילי סיטי, קליפורניה, ארצות הברית
ארצות הברית פורט וולטון ביץ', פלורידה, ארצות הברית
ארצות הברית קנושה, ויסקונסין, ארצות הברית
ארצות הברית סולט לייק סיטי, יוטה, ארצות הברית
קנדה ניו וסטמינסטר, קנדה
הרפובליקה העממית של סין שן-יאנג, הרפובליקה העממית של סין
הרפובליקה העממית של סין יוצה, הרפובליקה העממית של סין
טאיוואן טאיפיי, טאיוואן


== קישורים חיצוניים ==

 אתר האינטרנט הרשמי של קזון סיטי
קזון סיטי, באתר אנציקלופדיה בריטניקה (באנגלית)


== הערות שוליים ==
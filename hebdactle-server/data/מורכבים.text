מורכבים (שם מדעי: Compositae, Asteraceae) יחד עם סחלביים היא אחת משתי משפחות צמחים בעלי פרחים הגדולה ביותר, והגדולה במשפחות הדו-פסיגיים. היא כוללת כ-1,900 סוגים וכ-32,000 מינים המתוארים בספרות.
מאפיינים מורפולוגיים וכמוטקסונומיים:

תפרחת אופיינית, המכונה קרקפת.
מאבקים מאוחים.
בכל שחלה ביצית אחת, הממוקמת בתחתית השחלה.
מבנה פרי אופייני, המכונה זרעון, ומכיל לעיתים ציצת שערות. הזרעון אינו מכיל אנדוספרם.
שמנים אתריים המכילים ססקוויטרפנים, ואינם מכילים אירידואידים.הקרקפת עטופה מבחוץ בדור או מספר דורים של עלים או קשקשים, המכונים חפי מעטפת. התפרחת מורכבת מפרחים קטנים (מכאן שם המשפחה) המכונים פרחונים (florets), ומסווגים כפרחונים לשוניים (ray florets) או פרחונים צינוריים (disc florets). הפרחון הצינורי הוא בעל סימטריה מעגלית ומבנה מוארך; הפרחון הלשוני הוא אסימטרי, ומכיל עלה כותרת בודד גדול, המכוון רדיאלית ממרכז הקרקפת החוצה. קרקפות מסוימות מכילות רק פרחונים צינוריים או לשוניים, ואחרות מכילות במרכזן פרחונים צינוריים, ובהיקפן פרחונים לשוניים. פרחוני הקרקפת הם דו-מיניים, חד-מיניים או עקרים. הפרחונים יושבים על משטח משותף המכונה מצעית. 
משפחת המורכבים היא משפחת הצמחים בעלת הייצוג הגדול ביותר בישראל - כ-310 מינים. רוב מינים אלו עשבוניים; מרבית הצמחים הקוצניים בישראל הם ממשפחה זו.


== מורכבים בעלי ערך לאדם ==
מספר מינים של מורכבים הם בעלי ערך לאדם. ברשימה זו מינים שבהם נעשה שימוש נרחב. במינים רבים אחרים נעשה שימוש מצומצם יותר, במיוחד באזורים הטרופיים, כמזון וכתרופות טבעוניות, שיעילותן ובטיחותן לא הוכחו מדעית.


=== שמנים ===
נוג (מאמהרית) - שמן המופק מגיזוטיה צרת עלים Guizotia abyssinica, בצפון-מזרח אפריקה.
שמן חריע - מופק מקורטם הצבעים Carthamus tinctorius, במרכז אסיה.
שמן חמניות - מופק מחמנית מצויה Helianthus annuus, בצפון אמריקה.


=== מזון ===
ארטישוק Cynara cardunculus, באירואסיה.
אנדיב Cichorium endivia, באירופה.
ארטישוק ירושלמי Helianthus tuberosus, צפון אמריקה.
חסה תרבותית Lactuca sativa, אסיה.
טרגון ספרדי Tagetes lucida, מקסיקו.
עולש תרבותי Cichorium intybus, אירופה.
זקן תיש סגול Tragopogon porrifolius, אירופה.
זרעי חמנית Helianthus annuus, צפון אמריקה.
לענה דרקונית (טרגון) Artemisia dracunculus, אירואסיה.
עכובית הגלגל Gundelia tournefortii, במזרח התיכון.
זקן-תיש ארוך Tragopogon coelesyriacus,במרכז אסיה ובמזרח התיכון


=== נוי ===
רודבקיה אפילה Rudbeckia hirta, ארצות הברית וקנדה.
חרצית (סוג) Chrysanthemums, אסיה.
דליה: Dahlia coccinea, Dahlia pinnata, מקסיקו.
קיפודנית (אכינצאה): קיפודנית ארגמנית, קיפודנית צרת-עלים, קיפודנית צהובה וקיפודנית חיוורת. מקורם בצפון אמריקה.
טגטס זקוף Tagetes erecta, מקסיקו ומרכז אמריקה.
אכילאה (סוג) Santolina, אירופה.
ציניה (סוג): Zinnia angustifolia, Zinnia peruviana, Zinnia violacea, מקסיקו ודרום אמריקה.
טיתוניה שונת-עלים Tithonia diversifolia, מקסיקו ומרכז אמריקה
מררית מצויה Picris sprengeriana, גינות נוי
קיטה רותמית Tolpis virgata,במזרח התיכון


=== צמחי מרפא ===
אדלווייס Leontopodium alpinum, על פי הרפואה העממית משמש כתרופה למחלות בטן ונשימה.
לענה חד-שנתית Artemisia annua, ממנה מפיקים ארטמיסינין (artemisinin) לטיפול 'טבעי' במלריה אשר מפורשות אינו מומלץ על ידי ארגון הבריאות העולמי.
לענה שיחנית (שיבא) Artemisia arborescens, משמש כתבלין ליין (אבסינט, אוזו), חליטת תה ועל פי הרפואה העממית מרגיעה ומשככת כאבי בטן.
לענה מצויה Artemisia vulgaris, שימוש נרחב ברפואה הסינית העממית - כמוקסה.
תה קמומיל Matricaria recutita, אירופה.
תה קיפודנית Echinacea purpurea, צפון אמריקה.
אוזן-גדי צהובה Catananche lutea, שימש ביוון העתיקה להכנת שיקויי אהבה [דרוש מקור]


=== תעשייה ===
הדברת מזיקים על בסיס פיריתרון: בן חרצית (סוג) Tanacetum, חרצית הפיריתרון Chrysanthemum cinerariaefolium.
צבען כתום: קורטם הצבעים Carthamus tinctorius, טגטס זקוף Tagetes erecta.
גומי טבעי: גואיולה מקסיקנית Parthenium argentatum.
תחליף סוכר טבעי: סטיביה Stevia rebaudiana.


== גלריה ==

		
		
		
		
		


== קישורים חיצוניים ==

מורכבים, באתר אנציקלופדיה בריטניקה (באנגלית)מורכבים, באתר ITIS (באנגלית)
מורכבים, באתר NCBI (באנגלית)
מורכבים, באתר האנציקלופדיה של החיים (באנגלית)
מורכבים, באתר Tropicos (באנגלית)
מורכבים, באתר GBIF (באנגלית)
מורכבים, באתר IPNI (באנגלית)
משפחת המורכבים(הקישור אינו פעיל) פרחי בר בארץ ישראל
משפחת המורכבים באתר צמח ישראלי
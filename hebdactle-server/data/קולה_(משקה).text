קולה הוא  משקה קל מוגז המכיל קפאין וקרמל. המשקה מקבל את צבעו החום כהה וטעמו המתוק מקרמל אף שצבעו לעיתים מועשר בצבע מאכל קרמל. המשקה מקבל את טעמו גם מרכיבים נוספים, שכוללים תערובות של וניל, קינמון ופירות הדר.
המשקה נקרא על שם אגוז הקולה, שבעבר היה מרכיב חיוני במשקה כמקור לקפאין, בנוסף לעלי הקוקה כחומרי טעם. כיום מייצרים גם משקאות קולה נטולי קפאין או עם תוספות חומרי טעם וריח המדמים פירות. את משקה הקולה ממתיקים בדרך כלל באמצעות סירופ תירס, אך לעיתים גם על ידי סוכר או ממתיק מלאכותי.
משקה הקולה מהווה כ-26% משוק המשקאות. בישראל נמכרים בשנה מעל ל-200 מיליון ליטר קולה (בסכום של כ-850 מיליון שקל), כאשר מוצרי הדיאט מהווים כחצי מתוכו.
צריכת קולה עם וללא סוכר נקשרה לבעיות רפואיות שונות בין היתר סרטן במחקרים רפואיים רבים.


== מותגי קולה ==
יש כיום מותגים רבים של קולה והעיקריים שביניהם מוכרים בשמות קוקה-קולה, פפסי קולה, RC קולה ומותגים מקומיים שונים. למותג ג'ולט קולה יש חובבים רבים בגלל אחוז הקפאין הגבוה המצוי בה (200 מ"ג לליטר בהשוואה ל-110 עד 130 מ"ג לליטר בפפסי וקוקה-קולה ול-320 מ"ג לליטר במשקה האנרגיה רדבול). למשקה הקולה הגרמני אפרי-קולה היה אחוז קפאין גבוה עד שהמוצר הושק מחדש בנוסחה חדשה בשנת 1999. אינקה קולה הוא משקה שמשווק במדינות רבות על ידי חברת קוקה-קולה והוא משקה הקולה העיקרי בחלק ממדינות דרום אמריקה. טוקולה וטרופיקולה הם המותגים הנמכרים בקובה וטרופיקולה נמכרת גם באיטליה. קיים גם מתכון "קוד פתוח" לקולה שנקרא OpenCola. על פי מתכון זה, כמות הסוכר הנדרשת להכנת תמצית הטעם הוא מעט יותר מקילו אחד לכל ליטר מים התמצית בהמשך מדוללת ביחס של 5:1 עם מי סודה.
בשנת 2002 הושק בצרפת מותג חדש בשם מכה קולה, על ידי טאופיק מטלוטי, שכוון ללקוחות מוסלמים עם הסיסמה "חשוב כמו מוסלמי, שתה כמו מוסלמי". ההשראה למשקה הגיעה ממותג הקולה האיראני זמזם קולה. המשקה הגיע לבריטניה בשנת 2003. חלק מהרווחים מופנים לפלסטינים ולצדקה. משקה דומה עם מטרה דומה, קיבלה קולה, הושק בשנת 2003 בבריטניה. קולה טורקה - מותג טורקי, וצלאל קולה הם מותגי קולה פופולריים בקרב המוסלמים בגרמניה.


=== מותגים צפון אמריקאיים ===
חברת קוקה-קולה:
קוקה-קולה
דיאט קוקה-קולה
קוקה-קולה זירו
קוקה-קולה בלק
Thums Up המשקה המוביל בהודו
פפסיקו:
פפסי
דיאט פפסי
פפסי מקס
פפסי ואן
RC קולה
RC FREE
וירג'ין קולה


=== מותגים דרום אמריקאיים ===
אינקה קולה (פרו)
טוקולה (קובה)


=== מותגים אירופאיים ===
אפרי-קולה (גרמניה)
סינלקו קולה (גרמניה)
ריבר קולה (גרמניה)
קופולה (צ'כיה, סלובקיה)
פולו קוקטה (פולין)
קובה קולה (שוודיה)


=== מותגים מזרח תיכוניים ===
מכה קולה (מותג צרפתי במקור, מיוצר גם בדובאי)
אשי מאשי קולה (איראן)
זאם זאם קולה (איראן)
ערב קולה (מצרים)


==== ישראל ====
סופר דרינק
קריסטל קולה
22 קולה
גרין קולה
קולה שופרסל


== קישורים חיצוניים ==

בלדד השוחי, מה מכילה הקולה?, באתר ערוץ עשר
בלדד השוחי, האם יש בקולה קוקאין?, באתר ערוץ עשר
קולה או דיאט קולה? באתר וואלה


== הערות שוליים ==
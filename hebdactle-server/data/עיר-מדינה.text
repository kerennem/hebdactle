עיר-מדינה היא מדינה המורכבת מעיר אחת בלבד. מבנה פוליטי זה היה נפוץ מאוד בעת העתיקה. לעיתים, ערי-מדינה הצליחו להקים אימפריות גדולות דוגמת אשור, רומא וקרתגו ולעיתים נשארו קטנות והתאגדו בברית המבוססת על מוצא משותף אשר כללה כמה ערים דוגמת ערי כנען כגון מגידו, לכיש או הליגה הפלופונסית ביוון העתיקה.
סוג מיוחד של עיר-מדינה הוא הפוליס היווני. דוגמה מייצגת לפוליס היו אתונה, תבאי וספרטה. תושבי הפוֹלֵיִיס (רבים של פוליס) היו בעלי מודעות פוליטית רבה. אתונה הייתה הפוליס הראשונה והיחידה אשר נוהלה בדמוקרטיה ישירה.
ערי-המדינה המשיכו לשגשג באיטליה בימי הביניים. בין ערי-המדינה המפורסמות של איטליה אפשר למנות את פיזה, ג'נובה וונציה. באימפריה הרומית הקדושה היו ערים רבות שנהנו ממידת אוטונומיה רבה, ובמיוחד אחרי שלום וסטפליה שנחתם בשנת 1648. לאחר פירוק האימפריה בשנת 1806, התחזק מעמדן האוטונומי של ערים אלו.
במהלך המאה ה-20 התקיימו ערי מדינה אוטונומיות כגון דנציג.


== ערי-מדינה כיום ==
כיום יש מספר מדינות שניתן לכנותן ערי-מדינה:

קריית הוותיקן קריית הוותיקן
סינגפור סינגפור
מונקו מונקובגרמניה, שהיא פדרציה של מדינות, יש לשלוש ערים מעמד רשמי של עיר-מדינה: ברלין, המבורג וברמן (אף על פי שמדינת ברמן כוללת בתחומיה שתי ערים ללא רצף טריטוריאלי).
מעמד דומה יש לערים וינה שבאוסטריה, דלהי שבהודו ומקסיקו סיטי שבמקסיקו. ערים אוטונומיות נוספות הן סאוטה ומלייה (ספרד) וגיברלטר (הממלכה המאוחדת).
לערים הונג קונג ומקאו מעמד אזור מנהלי מיוחד במסגרת שתי שיטות השלטון הפועלות זו לצד זו ברפובליקה העממית של סין, ובפועל גם ערים אלה הן ערי-מדינה.


== ראו גם ==
פוליס


== קישורים חיצוניים ==

עיר-מדינה, באתר אנציקלופדיה בריטניקה (באנגלית)
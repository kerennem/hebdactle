מחצבה היא סוג של מכרה בור-פתוח דרכה סלעים ומינרלים מוצאים מהאדמה. מחצבות משמשות, בדרך-כלל, להפקת חומרי בנייה מהאדמה, כגון אבני בניין. מחצבות לרוב עמוקות פחות ממכרות הבור-הפתוח.
סוגי סלעים נפוצים המופקים במחצבות:

סלעי געש
חרסינה
סלעי משקע
גרניט
חצץ
גבס
גיר
שיש
אבן חול
לווחהבמחצבות הסמוכות למאגרי מים או למי תהום, מתמלאת לעיתים תחתית המחצבה במים לכדי מעין בריכה. במחצבות אלו נדרש פיתוח הנדסי מתאים כדי לאפשר ניקוז של המים מהמחצבה (השפלת מי תהום). 
במחצבות שננטשו והמים בהם לא נוקזו, עשוי להיווצר עם הזמן מעין אגם. מחצבות נטושות אחרות הופכות לעיתים למטמנות לפסולת.
גורמי ציבור ותושבים המתגוררים בסמוך למחצבות, מתנגדים לעיתים קרובות לפעילותן, בשל הרעש והאבק הנוצרים במהלך העבודות בה, הפגיעה בנוף ובאיכות הסביבה, וזיהום האוויר והלכלוך בכבישים הנגרם בשל המשאיות הנכנסות ויוצאות תכופות מאזור המחצבה לשם העברת האבן שנחצבה.


== ראו גם ==
מכרה
הקרן לשיקום מחצבות


== קישורים חיצוניים ==

מחצבה, באתר אנציקלופדיה בריטניקה (באנגלית)הקשר בין מחצבות ומגוון ביולוגי, אתר טבעBIZ, החברה להגנת הטבע
בראהמגופטה (בהינדית: ब्रह्मगुप्त)‏ (598–668) היה מתמטיקאי ואסטרונום הודי חשוב. נודע בעיקר בזכות היותו הראשון שטבע כללי חישוב שיטתיים למספרים חיוביים ושליליים ופישוט המושג אפס.
בראהמגופטה נולד בעיר בהינאמל שבצפון מערב הודו, וכנראה חי שם כל חייו. 
הוא היה ראש מצפה כוכבים באוג'אין שהיה אז המרכז של חקר המתמטיקה בהודו.
עם הישגיו בתחום האסטרונומיה ניתנים לציון חישובים למיקום השמש והירח, חישובי ליקוי חמה וליקוי ירח. הוא היה בדעה שכדור הארץ עגול ומסתובב.


== פועלו במתמטיקה ==
בראהמגופטה פישט מושג חשוב ביותר למתמטיקה: המושג אפס. ספרו בראהמספהוטסידהאנטה
הוא הטקסט המוקדם ביותר בו אפס מוצג כמספר בזכות עצמו, ולא "סתם" תוספת למספר אחר. 
אך ספרו מגיע מעבר לזה, בקביעת חוקים אריתמטיים למספרים שליליים ואפס, שקרובים מאוד בתפיסתם לתפיסה המודרנית. כמו כן בספר זה מהתיעודים המוקדמים ביותר לפתרון כללי למשוואה ריבועית. על שמו קרואים נוסחת ברהמגופטה, משפט בראהמגופטה והזהות של בראהמגופטה, המופעים בספריו. 
בשנת 665 כתב ספר נוסף 'קאנדאקאדיקה'- Khandakhadyaka.


== קישורים חיצוניים ==

בראהמגופטה, באתר MacTutor (באנגלית)
מתן צור ואפי קניגסברג, עבודת גמר על בראהמגופטה
בראהמגופטה, באתר אנציקלופדיה בריטניקה (באנגלית)
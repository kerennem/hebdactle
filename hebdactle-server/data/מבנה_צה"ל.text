צבא הגנה לישראל (בראשי תיבות: צה"ל) הוא צבאה של מדינת ישראל, והארגון המרכזי לשמירת ביטחונה. מבנה צה"ל שוּנָה וחודש רבות מאז הקמתו, וגם כיום נתון צה"ל בהליכי שינוי ארגוני ומבני.


== המבנה הארגוני ==

הדרג הפיקודי העליון בצה"ל הוא המטה הכללי, ובראשו עומד ראש המטה הכללי (הרמטכ"ל). הרמטכ"ל הנוכחי הוא רב-אלוף אביב כוכבי. לפי חוק יסוד: הצבא, צה"ל נתון למרוּת הממשלה, והשר הממונה מטעם הממשלה על הצבא הוא שר הביטחון. הדרג הפיקודי העליון (כלומר, חברי פורום המטכ"ל) כולל את הרמטכ"ל וסגנו, ראשי אגפּי המטכ"ל, מפקדי הזרועות, מפקדי הפיקודים המרחביים וראשי גופים נוספים או מפקדיהם (כגון: בתי דין צבאיים, מפא"ת ודובר צה"ל).
אגפּי המטכ"ל אחראים לתכנון מדיניות צה"ל ולתיאומה, וכן להפעלת המערכים הקשורים לתחום התמחותו של כל אגף. מפקדי הזרועות אחראים לבניין הכוח (גיוסו, הכשרתו וטיפוחו) ומפקדי הפיקודים אחראים, עם הרמטכ"ל וראש אגף המבצעים, להפעלת הכוחות שבמרחב אחריותם. במקרה של זרוע האוויר וזרוע הים, מפקדי החילות אחראים גם להפעלת הכוחות האוויריים והימיים בהתאמה, נוסף על בניין הכוח. מבחינה מקצועית, צה"ל מחולק לגופים המכונים חֵילות.
חַיִל הוא גוף צבאי המופקד על תחום מקצועי מסוים. כל חיל כפוף לאגף או לזרוע. צה"ל מכיל 16 חֵילוֹת, המחולקים בין 3 זרועות ו-6 אגפּים של המטה הכללי. כל חייל בצה"ל משתייך מקצועית לחיל כלשהו, ולרוב עובר גם הכשרה במסגרת החיל. לאחר הכשרתם, מפוזרים כוחות החילות השונים ביחידות צה"ל בפיקודים המרחביים, באגפּי המטכ"ל ובזרועות.


=== תרשים המבנה הארגוני של צה"ל ===
גייסות ואוגדות בצה"ל 
גיס הוא יחידה בדרג המבצעי שכפופה לפיקוד, כשהיא מתוכננת לפקד בשעת חירום על אוגדות סדירות ואוגדות מילואים, גיס הוא יחידה שאינה פעילה בזמני שלום.
בצה"ל קיימים שני גייסות ופיקודם עומדים שני אלופים בקבע המשמשים:
אוגדה בצה"ל היא יחידה בדרג המבצעי שכפופה לפיקוד או לגיס, ומורכבת משלוש עד חמש חטיבות.           

אוגדות סדירות
  אוגדה 36 (עוצבת געש) - אוגדה משוריינת בפיקוד הצפון
  אוגדה 162 (עוצבת הפלדה) - אוגדה משוריינת בפיקוד הדרום
אוגדות מרחביות
  אוגמ"ר 210 (עוצבת הבשן) - אזור רמת הגולן
  אוגמ"ר 91 (עוצבת הגליל) - אוגדת גבול הצפון
  אוגמ"ר איו"ש (עוצבת אזור יהודה ושומרון)
  אוגדת עזה 143 (עוצבת שועלי האש)
  אוגמ"ר 80 (עוצבת אדום)
אוגדות מילואים
  אוגדה 98 (עוצבת האש) - אוגדה מוצנחת
  אוגדה 252 (עוצבת סיני)
  אוגדה 319 (עוצבת המפץ)
   אוגדה 99 (עוצבת הבזק)


== יחידות והיררכיה פיקודית ==
 ערך מורחב – דרגות צה"לככל ארגון צבאי, צה"ל הוא ארגון היררכי. המבנה הפיקודי בו נתון על ידי היררכיה של בעלי דרגות, וכל רמה היררכית מפקדת על היחידות הכפופות לה ועל מפקדיהן. במקרים חריגים קיים מצב בו בעלי דרגה זהה בעלי פיקוד האחד על השני. מצב זה הוא לעיתים מובנה, ולעיתים נוצר עקב הענקת דרגה אישית לקצין.


== היסטורית המבנה הארגוני ==


== קישורים חיצוניים ==
"מבנה צה"ל", אתר פזם
"מבנה צה"ל", אתר יחידה


== ביאורים ==
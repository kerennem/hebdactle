Thriller (בעברית: מותחן) הוא אלבום האולפן השישי של הזמר והיוצר מייקל ג'קסון שיצא ב-1982.
הוא האלבום הנמכר ביותר בכל הזמנים, עם מכירות שמוערכות בין 65 ל-127 מיליון עותקים
.
האלבום הגיע למקום הראשון במצעד האלבומים של ארצות הברית, בילבורד 200, ושהה שם במשך 37 שבועות לא רצופים מתוך 122 שבועות במצעד. כמו כן, הוא הגיע למקום הראשון במספר רב של מדינות, ביניהן בריטניה, גרמניה, צרפת, איטליה ואוסטרליה.
שבעה מתשעת השירים באלבום שוחררו כסינגלים והגיעו לעשירייה הראשונה של מצעד הבילבורד האמריקאי.
האלבום שבר את שיא זכיות פרסי הגראמי עם זכייה בשמונה פרסי גראמי בשנת 1984 ונכנס להיכל התהילה של גראמי בשנת 2008. האלבום זכה בפרס גראמי לאלבום השנה.
Thriller הפך את ג'קסון לזמר הפופ הבולט ביותר של המאה וגרם לו לשבור את מחסומי הגזענות כאשר הופיע תכופות בערוץ ה-MTV.
האלבום הוא אחד האלבומים הראשונים בו הופקו וידאו קליפים ככלי לקידום מכירות. הווידאו-קליפ לשיר  Thriller הוא אחד הווידאו קליפים שבהם הושקע סכום הכסף הגדול ביותר אי פעם, הגדול ביותר בזמנו ואורכו 14 דקות (אודות הקליפ ב-IMDb). הווידאו קליפ זכה לשימור עולמי ונכנס לארכיון האמריקאי הלאומי לסרטים, קלטות ותוכניות טלוויזיה של ספריית הקונגרס בארצות הברית.
באוקטובר 2001, יצאה לאלבום גרסה מיוחדת הכוללת ראיונות עם קווינסי ג'ונס ורוד טמפרטון, שיר דמו ושיר חדש.
האלבום דורג במקום 20 ברשימת "500 האלבומים הגדולים בכל הזמנים" של מגזין הרולינג סטון בשנת 2003.
בשנת 2008, כ-25 שנה לאחר יציאת האלבום, האלבום יצא לאור מחדש כ-"Thriller 25", הכולל רמיקסים וגרסאות כיסוי של אמנים מובילים.


== רקע ==
האלבום הקודם של ג'קסון, Off the Wall, זכה לביקורות חיוביות ולהצלחה מסחרית עם מכירות של למעלה מ-20 מיליון עותקים ברחבי העולם. השנים בין שני האלבומים היוו תקופת מעבר עבור ג'קסון, תקופה בה עצמאותו גדלה.
ג'קסון גילה למנהלו ועורך דינו, ברנקה, שברצונו להיות האמן הגדול והרווחי ביותר בתעשייה.
ג'קסון התאכזב כאשר כתב מגזין הרולינג סטון סירב לפנייתו לכתוב עליו כתבה ומסר לו שכתבות על אפרו-אמריקנים לא מוכרות עיתונים.


== הקלטה ==
להקלטת אלבומו השישי, חזר ג'קסון לעבוד עם המפיק קווינסי ג'ונס, שהפיק לו את אלבומו הקודם. הם עבדו ביחד על 30 שירים ומתוכם תשעה נבחרו להיכלל באלבום. Thriller הוקלט באולפני "ווסטלייק" שנמצאים בלוס אנג'לס, קליפורניה עם תקציב הפקה של 750,000 דולר.
ג'קסון כתב ארבעה שירים: ‏ "Wanna Be Startin' Somethin'"‏, ‏"The Girl Is Mine"‏, ‏"Beat It"‏ ו-"Billie Jean". בניגוד לאמנים אחרים, ג'קסון לא כתב את השירים על נייר אלא שר אותם לרשמקול. בעת ההקלטה, היה שר מהזיכרון.
ג'קסון וג'ונס היו נחושים להפיק שיר רוק שיפנה לכל הטעמים המוזיקליים וחיפשו במשך שבועות גיטריסט לשיר "Beat It", עד שמצאו את אדי ואן הלן מלהקת ואן הלן.
כשרוד טמפרטון כתב את השיר "Thriller", הוא בתחילה רצה לקרוא לשיר "Starlight" או "Midnight Man" אך בחר ב-"Thriller" כיוון שחשב שהוא בעל פוטנציאל מסחרי יותר. ג'ונס, אשר רצה להביא שחקן מפורסם שידקלם את מילות השיר הסוגרות את השיר, הביא לבסוף את השחקן וינסנט פרייס שהיה מיודד עם אשתו של ג'ונס.
הדמו של השירים שהוקלטו על ידי ג'קסון ולא נכללו באלבום, הכוללים את "Carousel" (נכתב על ידי מייקל סבלו), "Nite Line" (נכתב על ידי גלן באלארד), "Trouble" (נכתב על ידי טרי בריטן, ביל ליבסי וסו שיפרין) ו-"Hot Street" (נכתב על ידי רוד טמפרטון), דלפו לאינטרנט.


== הלחנה ==
לדברי סטיב יואי מאתר Allmusic ,‏Thriller מלטש את החוזק של אלבומו הקודם של ג'קסון, Off the Wall: שירי הדאנס והרוק היו יותר אגרסיביים ושירי הפופ והבלדות היו רכות ורגשיות יותר.
האלבום כולל את הבלדות "The Lady in My Life" ,"Human Nature" ו-"The Girl Is Mine", את קטעי הפאנק, "Billie Jean" ו- "Wanna Be Startin' Somethin'", ואת קטעי הדיסקו "Baby Be Mine" ו-‏"(P.Y.T. (Pretty Young Thing"‏ בעלי צליל דומה לחומר של האלבום הקודם. "Wanna Be Startin' Somethin'" מלווה ברקע בס וכלי הקשה והמנגינה המרכזית בשיר בהשראת מזמור אפריקני, נותנים לשיר ניחוח בינלאומי. "The Girl Is Mine" מספר על שני חברים הרבים על ליבה של נערה וכוללים ראפ מדובר.


== הוצאה לאור וקבלת הקהל ==
Thriller הופץ ב-30 בנובמבר 1982 ומכר, בשיאו, מיליון עותקים בשבוע ברחבי העולם. שבעה סינגלים הופצו מהאלבום.
האלבום הגיע למקום הראשון במצעד האלבומים של ארצות הברית, בילבורד 200, ושהה שם במשך 37 שבועות לא רצופים. הוא שהה בעשירייה הראשונה במשך 80 שבועות מתוך 122 שבועות במצעד. כמו כן, הוא הגיע למקום הראשון במספר רב של מדינות, ביניהן בריטניה, גרמניה, צרפת, איטליה ואוסטרליה.
האלבום הוא אחד מתוך שלושה האלבומים היחידים ששהו במקום הראשון במשך שנה שלמה. האלבום היה הראשון מתוך שלושה המוציא לאור שבעה סינגלים לעשירייה הראשונה במצעד הבילבורד הוט 100 והוא האלבום היחידי בארצות הברית שזכה בתואר "האלבום הנמכר ביותר" במשך שנתיים (1983 – 1984).
Thriller הגיע למכירות של 29 מולטי פלטינות בארצות הברית על פי ה-RIAA, ב-21 באוגוסט 2009.
האלבום מכר 3.8 מיליון עותקים בבריטניה, 7.5 מיליון עותקים ביפן ו-15 פלטינות באוסטרליה.
האלבום עדיין פופולרי ומוכר בארצות הברית, לפי הערכות, 130,000 עותקים בשנה. הוא אף הפך לאלבום הנמכר ביותר בבריטניה בשנת 1983.
נכון לשנת 2010, האלבום מוערך במכירות של בין 65 ל-110 מיליון עותקים ברחבי העולם.


== השפעה ומורשת ==
ג'קסון שינה את הדרך בה תעשיית המוזיקה תיפקדה: כאמן וכישות כלכלית. ברנקה טען שג'קסון השיג את התגמול הגדול ביותר בתעשייה עד אז, כ-2 דולר על כל אלבום שנמכר. כתוצאה מכך שבר ג'קסון את שיא הרווחים ממכירות הדיסקים וממכירות הסרט המתעד את מאחורי הקלעים של הוידאו קליפ לשיר ‏Thriller‏
.
ג'קסון הפך את המדיום של הוידאו קליפ לצורת אמנות ככלי קידום מכירות באמצעות קווי סיפור מורכבים, ריקודים, אפקטים מיוחדים והופעות אורח של אישים ידועים.
כאשר הווידאו קליפ לשיר Thriller, באורך 14 דקות הופץ, MTV שידרה אותו פעמיים בשעה כדי לענות על הביקוש. הסרט הקצר סימן עלייה בהיקף הווידאו קליפים. הפופולריות של הווידאו קליפ החזירה את האלבום למקום הראשון במצעד הבילבורד 200. חברת התקליטים סירבה להוציא את הווידאו קליפ השלישי מתוך האלבום מאחר שהייתה כבר מרוצה מהצלחת האלבום, אז ג'קסון שכנע את MTV לממן את הפרויקט.
סרטים קצרים כמו Thriller נותרו ברובם ייחודיים לג'קסון. הכוריאוגרפיה של Thriller הפכה לחלק מתרבות הפופ העולמי, וזכתה לחיקויים רבים.
בזמן יציאת האלבום, גיל פריזן, נשיא A&M רקורדס, בזמנו, טען ש"כל התעשייה לוקחת חלק בהצלחה". מגזין הטיים העריך שהצלחת Thriller העניקה לתעשיית המוזיקה את השנים הטובות שלה מאז 1978, עם הכנסות מוערכות של 4.1 מיליארד דולר.
האלבום דורג במקום 20 ברשימת "500 האלבומים הטובים ביותר בכל הזמנים" של מגזין הרולינג סטון בשנת 2003
ונכנס להיכל התהילה של גראמי בשנת 2008.
ב-30 בדצמבר 2009 פורסם כי הוידאו קליפ לשיר Thriller, זכה לשימור עולמי ונכנס לארכיון האמריקאי הלאומי לסרטים, קלטות ותוכניות טלוויזיה של ספריית הקונגרס בארצות הברית. בכך היה לווידאו קליפ המוזיקלי הראשון בהיסטוריה שנבחר לשימור בארכיון הסרטים האמריקאי.


=== פריצת מחסום הגזענות ===
לפני הצלחת Thriller, רבים חשו שג'קסון נאבק להשיג זמן אוויר בערוץ MTV מאחר שהוא אפרו-אמריקני. הצלחת האלבום גרמה לו לשבור את מחסומי הגזענות כאשר הופיע תכופות בערוץ ה-MTV.
עבור אמן אפרו-אמריקני בשנות השמונים, עד לאותה תקופה, ההצלחה של ג'קסון הייתה חסרת תקדים. על פי הוושינגטון פוסט, Thriller סלל את הדרך לאמנים אפרו אמריקנים אחרים כמו פרינס.
כמו כן, השיר "The Girl Is Mine" נזקף לאהבה בין גזעית ברדיו.


== רשימת רצועות ==


== סינגלים ==


== פרסים ==
בין השנים 1965 ל-1980, אמן שהיה גם מפיק עצמאי זכה בפרס גראמי נוסף, כמפיק בקטגוריות הקלטת השנה ובאלבום השנה.
מקור:.


== קישורים חיצוניים ==

 Thriller באתר ספוטיפיי
 Thriller באתר אפל מיוזיק
 Thriller באתר Deezer
 Thriller באתר MusicBrainz
 Thriller באתר Discogs
 Thriller באתר AllMusic
איל רוב‏, מותח ביקורת, באתר וואלה!‏, 6 בספטמבר 2007
עמי פרידמן, בחזרה למותחן המופת של מייקל ג'קסון, באתר ynet, 18 במאי 2016


== הערות שוליים ==
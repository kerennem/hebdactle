קַלִיפֿוֹרְנִיּוּם (Californium) הוא יסוד כימי רדיואקטיבי ומתכתי מסדרת האקטינידים, שסמלו הכימי Cf ומספרו האטומי 98. קליפורניום הוא היסוד הטרנס-אורני השישי.


== היסטוריה ==
היסוד זוהה על ידי צוות המדענים סטנלי ג'רלד תומפסון , קנת סטריט , אלברט גיורסו וגלן סיבורג בפברואר 1950. הגילוי פורסם ב-1 במאי 1950. היסוד נקרא על שם אוניברסיטת קליפורניה בברקלי ומדינת קליפורניה. הוא נוצר במאיץ החלקיקים שפעל אז בברקלי, ציקלוטרון שהיקפו 1.52 מ', באמצעות הפצצת 242Cm, שהוא איזוטופ יציב יחסית, בקרינת אלפא. כתוצאה מכך נוצרו אטומי 245Cf.


== תרכובות ==
תרכובות מעטות בלבד המכילות קליפורניום נוצרו והן נחקרות. ביניהן:

קליפורניום שלוש-חמצני (CfO3).
קליפורניום שלוש-כלורי (CfCl3).
קליפורניום אוקסיכלורידי (CfOCl).


== שימושים ==
האיזוטופ 252Cf הוא מקור נייטרונים חזק, ו-1 מיקרוגרם (0.000001 גרם) מסוגל לייצר כ-170,000,000 נייטרונים בדקה. בשל תכונה זו הוא משמש כמזהה כסף וזהב במכרות. כמו כן, הוא משמש לאיתור בארות נפט ומים, באמצעות מתקן מסוג מודד לחות נייטרונים .


== איזוטופים של קליפורניום ==
קליפורניום-251, האיזוטופ היציב ביותר של היסוד, דועך בדעיכת אלפא לקוריום-247.


== קישורים חיצוניים ==
דר. משה נחמני, ‏שימוש חדש ביסוד נדיר, באתר "הידען", 22 באפריל 2014.
קליפורניום, באתר אנציקלופדיה בריטניקה (באנגלית)


== הערות שוליים ==
הַרוּקי מוּרַקַמי (ביפנית: 村上 春樹; נולד ב-12 בינואר 1949) הוא סופר ומתרגם יפני. ספריו תורגמו ללמעלה מחמישים שפות והיו לרבי מכר ביפן וברחבי העולם. עבודתו זכתה להוקרה בעולם בדמות פרסים ספרותיים בינלאומיים כגון פרס הפנטזיה העולמי, פרס פרנץ קפקא ופרס ירושלים.
בין יצירותיו הבולטות ניתן למנות את יער נורווגי, קורות הציפור המכנית, קפקא על החוף, 1Q84 והרג קומנדטורה. נוסף על יצירתו הספרותית המקורית, מורקמי תרגם מאנגלית ליפנית ספרים מאת קארבר, סלינג'ר ועוד. הפרוזה שלו לא התקבלה על ידי הממסד הספרותי ביפן בתחילת דרכו, ונחשבה כ'לא יפנית' בסגנונה השוטף וכמושפעת יתר על המידה מתרבות המערב ומתרבות אמריקאית בפרט. מורקמי שאב השראה מכתיבתם של סופרים מערביים שונים, החל מצ'נדלר וקורט וונגוט וכלה בבראוטיגן ופרנץ קפקא, וסגנונו מתקשר לספרות הפוסטמודרנית. סיפוריו זכו להערכה על צורתם המגיעה מן הריאליזם הפנטסטי ומשלבת יסודות של רומן פיקרסקי, יחד עם מאפיינים רומנטיים וסוריאליסטיים. כתיבתו מאופיינת בהומור דק, למרות המימד המלנכולי של המספרים בספריו שמציגים מוטיבים קיומיים כמו בדידות, ניכור, אדישות וניתוק בתוך הפוסט-מודרניות של החברה הקפיטליסטית. מורקמי נחשב לאחד הסופרים היפניים הפופולריים והמוערכים ביותר, והוא מזה מספר שנים מועמד מוביל לזכייה בפרס נובל לספרות.


== ביוגרפיה ==
מורקמי נולד בקיוטו ב-1949, אך את רוב נעוריו בילה בעיר קובה. אביו היה בן לנזיר בודהיסטי, אמו הייתה בתו של סוחר מאוסקה. שניהם לימדו ספרות יפנית. מורקמי הושפע עוד מילדותו מהתרבות המערבית, ובמיוחד מהמוזיקה ומהספרות, והשפעה זו ניכרת בספריו. בשנת 1968 החל את לימודי התיאטרון באוניברסיטת ואסדה שבטוקיו, שם פגש את אשתו יוקו, איתה התחתן בשנת 1971. את לימודיו סיים רק לאחר חמש שנים (ולא לאחר ארבע, כנהוג ביפן) ואת תוארו קיבל בשנת 1975. בשנת 1974 פתח מועדון ג'אז, שאותו ניהל עד 1982.
הוא תרגם ליפנית את התפסן בשדה השיפון של סלינג'ר וכמה מיצירותיהם של ריימונד צ'נדלר וריימונד קארבר.
ספרו הראשון, שמע את הרוח שרה, פורסם בשנת 1979, וזכה בפרס ספרותי לכישרונות צעירים. במהלך השנים פרסם מורקמי עשרות ספרי סיפורת, ספרי עיון וכן תרגומים שונים, בעיקר מספרות אמריקאית החביבה עליו במיוחד - דבר הנלמד היטב מקריאה בספריו. לשיא פרסומו הגיע בשנת 1987, כאשר פרסם את הספר יער נורווגי (שקרוי כך בעקבות שיר של הביטלס בעל אותו שם מתוך האלבום Rubber Soul). הספר נמכר ביותר מ-3 מיליון עותקים. בשנת 1991 קיבצה ההוצאה היפנית קודנשה את כל ספריו מהעשור הראשון של כתיבתו בהוצאה של 8 כרכים.
הוא ידוע כחובב ריצה מושבע ואף כתב ספר על חוויותיו מריצה בשם על מה אני מדבר כשאני מדבר על ריצה, הלקוח משם ספר של ריימונד קארבר על מה אנחנו מדברים כשאנחנו מדברים על אהבה. מורקמי מתחרה במרוצים הגדולים כדוגמת מרתון ניו יורק ואולטרה מרתון. הוא משתתף אף בתחרויות טריאתלון.
בשנים 2015–2017 מיאקו קוואקמי ערכה איתו מספר ראיונות שבסופו של דבר פורסמו בספר "הרוקי מורקמי: ראיון ארוך, ארוך".
ספרו האחרון, הרג קומנדטורה, יצא לאור בעברית בשנת 2020.


== סגנונו ==
על סגנונו ניתן ללמוד מתוך דרך תיאורו את אחת הדמויות בספרו קורות הציפור המכנית:

לעיתים קרובות מבדילים אותו מסופרים יפנים אחרים בשל השפעות התרבות המערבית על כתיבתו. ספרות יפנית לעיתים קרובות שמה דגש על שפה יפה, אשר הופכת את החיבור לנוקשה ובלום, ואילו שפתו של מורקמי שוטפת יותר.
ניתן למצוא הקבלות בין יצירותיו לספריהם של טומיהיקו מורימי וניל גיימן.


== ביבליוגרפיה ==


=== ספריו ===


=== אוספי סיפורים קצרים ===
הפיל נעלם, תרגמו מאנגלית: רינה וגדעון ברוך, עם עובד (1999): קובץ ובו שבעה-עשר סיפורים קצרים, שהאלמנט הבולט בהם הוא השילוב בין הריאליזם לבין אירועים סוריאליסטיים, ספק מאגיים.
ריקוד האדמה, (כתר ספרים, 2008): קובץ ובו שישה סיפורים קצרים, תרגמה מיפנית: מיכל דליות־בול.
ערבה עיוורת, עלמה נמה, מיפנית: עינת קופר. כתר הוצאה לאור בשיתוף זמורה ביתן, 2009
גברים ללא נשים , תרגום: שאול לוין. כנרת זמורה ביתן, 2021
גוף ראשון יחיד , יצא לאור באנגלית בשנת 2021.


=== נובלות ===
שינה, הוצאת כנרת זמורה ביתן, 2011
המתקפה על המאפייה, 2013
הספרייה המוזרה, מיפנית: עינת קופר. הוצאת זמורה ביתן, 2015


=== ספרי עיון ===
אנדרגראונד, (כתר ספרים, 2002): בו פרסם את ראיונותיו עם קורבנות התקפת הגז ברכבת התחתית בטוקיו על ידי כת אום שינריקיו ועם חברים בכת.
על מה אני מדבר כשאני מדבר על ריצה, מיפנית: עינת קופר. הוצאת כתר, 2010


== קישורים חיצוניים ==
הרוקי מורקמי, באתר אנציקלופדיה בריטניקה (באנגלית) הרוקי מורקמי, ברשת החברתית פייסבוק
 הרוקי מורקמי, ברשת החברתית Goodreads אתר האינטרנט הרשמי של הרוקי מורקמי (באנגלית)
Hanami Web - Haruki Murakami
נעמה כרמי, התבגרות או השלמה עם המוות, על הספר "יער נורווגי"
נועה לימונה, ערבה עיוורת, עלמה נמה, הרוקי מורקמי, באתר הארץ, 18/02/09, על ספרו "ערבה עיוורת, עלמה נמה"
האתר הרשמי של הסופר
עצה לסופרים מתחילים
יאיר שכטר, אדמה משגעת, נענע 10, 31 במרץ 2008
מיה סלע, עכבר העיר אונליין, הסופר הרץ למרחקים ארוכים, באתר הארץ, 15 בפברואר 2009
מרב יודילוביץ', "בחרתי לראות בעצמי מאשר לא לראות", באתר ynet, 15 בפברואר 2009
למרות לחצים שהופעלו על הרוקי מורקמי שלא להגיע לישראל בשל המלחמה בעזה, פותח היום הסופר את יריד הספרים הבינלאומי בירושלים, באתר גלובס, 15 בפברואר 2009
הספרים של הרוקי מורקמי, באתר "סימניה"
הסופר של המדינה?, וואלה!, 3 במאי 2010
סאם אנדרסון, הניו יורק טיימס, מורקמי על החוף, באתר הארץ, 3 בנובמבר 2011
סטיבן פול, הגרדיאן, ראיון | המוזרות הבריאה של הרוקי מורקמי, באתר הארץ, 1 באוקטובר 2014
נילי איזיקוביץ, הרוקי מורקמי: "נשים ממלאות משהו שחסר בתוכי", באתר הארץ, 4 באוקטובר 2021מכּתביו:

פרק מתוך "ריקוד האדמה", באתר nrg‏, 28 בפברואר 2008
פרק מתוך "ערבה עיוורת, עלמה נמה", באתר הארץ, 11/02/09
פותחים ספר: אחרי החשכה, באתר הארץ, 08/06/09
"שנת הספגטי", סיפור מתוך קובץ הסיפורים "ערבה עיוורת, עלמה נמה", באתר ynet, 5 בפברואר 2009על ספריו:

גיא אורן, חלום טוקיו, "אחרי החשיכה", באתר הארץ, 30 ביוני 2009
יותם שווימר, מורקמי מדליק אור אחרי החשכה, באתר nrg‏, 14 ביולי 2009
נמרוד דביר, לרוץ איתו: על הספר החדש של הרוקי מורקמי, באתר nrg‏, 26 באוגוסט 2010
יוסי מלמן, "על מה אני מדבר כשאני מדבר על ריצה" מאת הרוקי מורקמי, לא רצתי עם מורקמי, באתר הארץ, 29 בספטמבר 2010
איימן סיכסק, על הספר 'ארץ פלאות קשוחה וסוף העולם', באתר הארץ, 25.6.2008
דורון קורן, האדמה רועדת, והנפש נשברת לאט, באתר ynet, 21 בפברואר 2008
יעל הראל, "לרקוד לרקוד לרקוד" מאת הרוקי מורקמי, געגועיו לסובארו, באתר הארץ, 9 ביוני 2010
עמיחי שלו, חידה סתומה בלי פתרון, באתר ynet, 16 במאי 2010
בועז כהן, לרקוד, לרוץ, לפעול: על החדש של הרוקי מורקמי, באתר nrg‏, 7 במאי 2010
רות אלמוג, מטר של קואנים, באתר הארץ, 19 ביולי 2007
גתית פז, המוות כחידה המלווה את החיים, באתר הארץ, 16 במרץ 2008
מיה יסעור, אלימות זה ליבידו, אורגזמה זה מוות: על "1Q84" של מורקמי, באתר nrg‏, 19 בנובמבר 2011
יעל הראל, לפעמים זה חוזר וחומק ונוגע: על 1Q84 של הרוקי מורקמי, באתר הארץ, 7 בדצמבר 2011
אריק גלסנר, על 1Q84, של הרוקי מורקמי, באתר מבקר חופשי, 14 בנובמבר 2011
גדעון לוי, מסע אל עולם הבדידות של הרוקי מורקמי, באתר הארץ, 21 בינואר 2013
נטע הלפרין, ‏עולם ללא צבע, באתר ישראל היום, 27 במרץ 2015
אסף מונד, "גברים ללא נשים": הרוקי מורקמי לייט, באתר ynet, 8 ביולי 2017


== הערות שוליים ==
בעקבות הזמן האבוד (בצרפתית: À la recherche du temps perdu; בתרגום מדויק יותר: "בחיפוש אחר הזמן האבוד") היא סדרה של שבעה רומנים שכתב מרסל פרוסט, המהווים את יצירתו העיקרית. ביצירה זו הגיבור הראשי הוא הזיכרון האנושי, שבו הכול נשמר, מתעבד ומתפרש.
פרוסט מת לפני שהספיק לעבור על הטיוטות והתיקונים לספריו המאוחרים, ושלושת האחרונים פורסמו לאחר מותו.


== רקע ==
פרוסט הגיש את ספרו, "בצד של סוואן" (החלק הראשון של "בעקבות הזמן האבוד"), להוצאת Nouveau Revue Francais, אך אנדרה ז'יד, שעמד בראשה, דחה אותו וכך גם הוצאות לאור נוספות. פרוסט פרסם את הכרך הראשון על חשבונו. בהמשך קנה Gaston Gallimard, הבעלים של ההוצאה לאור La Nouvelle Revue Française, את הזכויות של הפרסום ופרסם בעצמו את כל ההמשכים.
חרף קבלת הפנים הצוננת, הספר זכה להכרה מתעצמת ומופיע במקום השני ברשימת 100 הספרים של המאה של לה מונד, במקום השמיני ברשימת עשרת הספרים הטובים ביותר בכל הזמנים של טיים מגזין וגם במקום הראשון ברשימת 100 הספרים הטובים ביותר בכל הזמנים.
המחזור כולל שבעה ספרים, שנכתבו בגוף ראשון וכוללים חומר אוטוביוגרפי של פרוסט. הספרים קשורים ומהווים מחזור אחד, אך אפשר לקרוא אותם בנפרד. אלה מרכיבי המחזור:
בצד של סוואן (Du côté de chez Swann) – הופיע לראשונה ב-1913 וב-1919 הודפסה גרסה מתוקנת;
בצֵל עלמות מלבלבות (À l'ombre des jeunes filles en fleurs) – הופיע ב-1919 וזכה בפרס גונקור באותה שנה;
צד גרמאנט (Le Côté de Guermantes) – רומן בשני כרכים, שהופיעו בשנים 1920 ו-1921;
סדום ועמורה (Sodome et Gomorrhe) – הופיע בשני כרכים בשנים 1921 ו-1922;
הכלואה (La Prisonnière) – הופיע ב-1923;
אלברטין איננה (Albertine disparue; במקור נקרא La Fugitive) – הופיע ב-1925;
הזמן שנמצא (Le Temps retrouvé) – הופיע ב-1927.מחזור זה של שבעה רומנים, הכוללים כ-3,200 עמודים ויותר מ-2,000 דמויות, הניעו את גרהם גרין לומר כי פרוסט היה "הנובליסט הגדול של המאה ה-20", ואת סומרסט מוהם לקרוא לו "יצירת הבדיון הגדולה ביותר עד היום".


== תרגומים עבריים ==
בעקבות הזמן האבוד, מצרפתית: ישראל זמורה, תל אביב: מחברות לספרות, תשכ"ח. (תרגום לכרך א': "במחוזו של סבן")
בעקבות הזמן האבוד, מצרפתית: הלית ישורון; [עורך התרגום: מנחם פרי], תל אביב: הקיבוץ המאוחד, תשנ"ב 1992–תשע"ג 2012.


== לקריאה נוספת ==
ז'ולייט חסין, אמנות ויהדות ביצירתו של פרוסט, הוצאת הקיבוץ המאוחד, 1994. גרסה מקוונת של הספר (לבעלי הרשאה), באתר "כותר"
עדה צמח, במעגלי "חֵפֶשׂ הזמן האבוד" : פנים אחדות ביצירתו של פרוסט, הוצאת דביר, 1973


== קישורים חיצוניים ==

בעקבות הזמן האבוד, באתר אנציקלופדיה בריטניקה (באנגלית)
איתי שטרן, פרוסט שילם תמורת ביקורות חיוביות ל"בעקבות הזמן האבוד", באתר הארץ, 30 בספטמבר 2017
אריק גלסנר, על הכרך האחרון של "בעקבות הזמן האבוד", הוצאת "הספרייה החדשה", שבעה לילות "ידיעות אחרונות", 25 ביוני 2012
לנה שילוני, "הזמן שנמצא: בעקבות הזמן האבוד, סוף ": סלסט, כתבתי את המלה סוף , באתר הארץ, 31 ביולי 2012
יואב רינון, נפילה מזעזעת לתוך "הזמן שנמצא", באתר הארץ, 29 באוגוסט 2012
עילי ראונר, המידה הטובה קיימת הודות לסטייה, באתר הארץ, 29 באוגוסט 2012
הלית ישורון, הזמן שנמצא: הערת המתרגמת, טור אישי באתר הספריה החדשה
גל אורן, גט כריתות למציאות, מקור ראשון, מוסף "שבת", 5 באוקטובר 2012
גדעון עפרת, ‘פרוסט: בעקבות היפה האבוד, "המחסן של גדעון עפרת"


== הערות שוליים ==
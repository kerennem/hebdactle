פנג'אבי (גורמוקהי: ਪੰਜਾਬੀ; שאהמוקהי: پنجابی) היא שפה הודו-אירופית המדוברת בעיקר באזור ההיסטורי חבל פנג'אב, הנמצא כיום בהודו (מדינת פנג'אב) ובפקיסטן (פרובינציית פנג'אב). השפה התפתחה משפת השאורסני (Shauraseni), שהייתה השפה העיקרית בצפון הודו של ימי הביניים.
לפנג'אבית מעמד רשמי עבור הסיקים, בה הם עורכים את כל הטקסים. זו השפה ה-10 במספר דובריה בעולם, השפה המדוברת ביותר בפקיסטן, ה-11 במספר דובריה בהודו, וה-3 במספר דובריה בתת-היבשת ההודית. השפה מחולקת לשניים: מזרחית (28 מיליון דוברים כשפת אם) ומערבית (61 מיליון דוברים כשפת אם).


== קישורים חיצוניים ==
Sarah Veach, Katy Williamson, PUNJABI: CULTURE & LANGUAGE: MANUAL, Multicultural Issues in Communication Disorders, Texas State University
פנג'אבי, באתר אנציקלופדיה בריטניקה (באנגלית)
צבים יבשתיים (שם מדעי: Testudinidae) היא משפחת צבים בעל-משפחה צבי יבשה (Testudinoidea). במשפחה שתי תת-משפחות: Testudininae ו-Xerobatinae.
משפחה זו כוללת צבים בגדלים שונים החיים ביבשה. הם איטיים ובעלי שריון גדול המגן עליהם מטורפים וממזג אוויר קשה. הם צמחוניים כמעט לגמרי. רבים מהם חיים באזורים מדבריים ויכולים להחזיק הרבה זמן ללא שתייה ומזון. כמו כן הם מגיעים לגיל מופלג.
צבי היבשה הגדולים ביותר הם צב גלאפגוס וצב אלדברה שאורכם עולה על 120 סנטימטר ומשקלם עולה על 250 קילוגרם. לצידם מינים קטנים, כגון צב יבשה מדברי, שאורכו הוא כ-13 סנטימטר בלבד והקטן ביותר הוא המין צב כף מנומר, הקטן שבצבים שאורכו 6–8 סנטימטרים בלבד.

צבים אלו חיים מדרום אמריקה הצפונית עד דרום אמריקה הדרומית, סביב אגן הים התיכון, ברחבי אירופה ואסיה עד לדרום-מזרח אסיה, אפריקה הטרופית ומדגסקר. הצבים היבשתיים חיים במגוון רחב של בתי גידול מאזורים מדבריים וסוואנות עד ליערות גשם טרופיים. הצבים היבשתיים הם אוכלי כול וניזונים בעיקר מעשבים, עשבים שוטים, פרחים, ירקות ופירות אך גם מחסרי חוליות קטנים כמו חרקים, שבלולי יבשה ותולעים טבעתיות.


== סוגים ==
במשפחה הסוגים הבאים:

סוג ומין יחיד צב אלדברה (Aldabrachelys gigantea)
צב מדגסקר (Astrochelys)
צב נאוטרופי (Chelonoidis)
סוג ומין יחיד - צב קשותי (Chersina angulata)
סוג ומין יחיד - צב דרבוני (Centrochelys sulcata)
צב גופר (Gopherus)
צב כוכבי (Geochelone)
צב הכף (Chersobius) - בו המין צב כף מנומר
Homopus
Indotestudo
צב מפריק (Kinixys) - בו צב בל מפריק
סוג ומין יחיד - צב הפנקייק (Malacochersus tornieri)
צב הודו-סין (Manouria)
סוג ומין יחיד - צב נמרי (Stigmochelys pardalis)
Psammobates - בו המין צב משונן-שריון
Pyxis
צב יבשה (Testudo)סוגים שנכחדו:

Megalochelys - בו צב האטלס
הספרוטסטודו (Hesperotestudo)
סילינדרספיס (Cylindraspis)
Hadrianus
Xerobates
Stylemys
Sinohadrianus
Kansuchelys


== קישורים חיצוניים ==

צבים יבשתיים, באתר אנציקלופדיה בריטניקה (באנגלית)צבים יבשתיים, באתר ITIS (באנגלית)
צבים יבשתיים, באתר NCBI (באנגלית)
צבים יבשתיים, באתר האנציקלופדיה של החיים (באנגלית)
צבים יבשתיים, באתר GBIF (באנגלית)
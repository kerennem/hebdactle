בַּמְיָה (שם מדעי: Abelmoschus esculentus, אבלמוסקוס נאכל) היא צמח מאכל בסוג אבלמוסקוס (Abelmoschus Medik.), שמשוייכים אליה 10 מינים ממשפחת החֶלמיתיים. במיה היא צמח חד-שנתי, המגיע לגובה של שני מטרים, העלים הם רחבים בגודל של 10 - 20 ס"מ. התרמילים נעשים ראויים לאכילה לאחר בישול.
הבמיה בעלת פרח צהוב הפורח רק יום אחד ולאחר מכן מתפתח פרי הבמיה מתחתיו.


== מקורות הצמח ==
קיימת מחלוקת בין בוטנאים לגבי מקור הצמח. קבוצה אחת טוענת שמקורו מדרום אסיה בטענה כי שם נמצאים צמחים אחרים הנחשבים לאבות הפילוגנטיים של הצמח. קבוצה אחרת טוענת שהמגוון הגנטי של צמח הבמיה גדול באופן משמעותי באזור צפון-מזרח אפריקה (בעיקר אתיופיה של ימינו) ומוצאו שם.


== שמות הבמיה ==
במשך שנים רבות הבַּמְיָה  (okra) שוייכה לסוג היביסקוס ושמה המדעי היה Hibiscus esculentus והייתה שם נרדף לשם המדעי:  Abelmoschus esculentus. השם הופיע כך הן במילון צמחי ארץ ישראל משנת 1930 והן במילון מטבח (כלכלת בית) משנת 1946.
יתר על כן, באנציקלופדיה העברית השם במיה ניתן לסוג היביסקוס במילים אלה: "במיה (Hibiscus), סוג צמחים משבט הבַּמִיִים שבמשפת החלמיתיים; סוג אחר משבט זה היא הכותנה. הבמיה מונה 200 מינים טרופיים שבהם הבמיה הנאכלת (Hibiscus esculentus), צמח תועלת שמוצאו מחבש. שיוכה של הבמיה לסוג היביסקוס ממשיך גם מגדיר לצמחי התרבות בישראל וגם בכרך 12 באנציקלופדיה "החי והצומח של ארץ ישראל.
שם הסוג המדעי של הבמיה Abelmoschus הוא מן הערבית أَبُو المِسْك (ʾabū l-misk, “father of musk”) "אבי המושק". השם נלקח משמו של הצמח Abelmoschus moschatus (אבלמוסקוס המושק), שזרעיו משמשים בתעשיית הבשמים משום ניחוח המושק שלהם. שם המין esculentus הוא מלטינית ומשמעותו: טעים מאוד, ראוי למאכל, נאכל.


== ערך תזונתי ==


== קישורים חיצוניים ==
במיה, באתר אנציקלופדיה בריטניקה (באנגלית)במיה, באתר ITIS (באנגלית)
במיה, באתר NCBI (באנגלית)
במיה, בבסיס הנתונים ARKive (באנגלית)
במיה, באתר האנציקלופדיה של החיים (באנגלית)
במיה, באתר Tropicos (באנגלית)
במיה, באתר GBIF (באנגלית)
במיה, באתר The Plant List (באנגלית)
במיה, באתר IPNI (באנגלית)
שאול בן-אדרת, ארבעה מתכוני במיה בקלי קלות, באתר ynet, 17 באוגוסט 2015


== הערות שוליים ==
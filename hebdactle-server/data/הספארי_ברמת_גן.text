"הספארי - המרכז הזואולוגי רמת גן ע"ש ישראל פלד" הוא אתר בילוי הממוקם ברמת גן, ליד הפארק הלאומי, וכולל בשטחו ספארי בסגנון אפריקאי, גן חיות ובית חולים לחיות בר. הספארי הוא אחד מששת גני החיות החברים בארגון גני החיות הישראלי ומשתתף ב-60 תוכניות שימור בינלאומיות ולאומיות לחיות בסכנת הכחדה.
בנוסף הספארי מחזיק בכמה שיאים בינלאומיים, לדוגמה עדר ההיפופוטמים בגני חיות המבוגר ביותר בעולם או הפיל האפריקני הידוע הגדול ביותר בעולם. הספארי הוא הגדול ביותר בישראל ובמזרח התיכון באוסף (מספר המינים) בעלי החיים והוא מיוחד בעולם כולו בשל העדרים הגדולים הרועים בשטח האפריקני. בספארי ישנם כ-1,200 בעלי חיים מכל העולם (מתוכם כ-800 בשטח האפריקני ו-400 בגן החיות), ביניהם: 80 מיני יונקים, 69 מיני עופות ו-15 מיני זוחלים.


== היסטוריה ==
ראשיתו של הספארי היה בפינת חי קטנה בפארק הלאומי ברמת גן. באוקטובר 1964 הצטרפו לספארי 23 חיות מקניה.
בתחילת שנות השבעים הוחלט להקים גן חיות אפריקאי פתוח בשטח של כ-1,000 דונמים באזורים לא מפותחים של הפארק. הדבר היה ביוזמתו של צבי קירמאייר, מנהל הפארק הלאומי ולימים מנכ"ל הספארי, ובעזרתו של קאר הרטלי, סוחר חיות בר מקניה שהבטיח את עזרתו בגידול מינים נדירים לייצוא. פארק הספארי נפתח לקהל בפסח 1974. ב-1981 נבנה בתוכו מתחם של גן חיות להולכי רגל, אליו הועברו בעלי חיים מגן החיות של תל אביב שנסגר. חלק מבעלי החיים מתל אביב, דוגמת הקרנפים או ההיפופוטמים הועברו לשטח הפתוח. האריות הוכנסו לשטח פתוח מגודר שהוקם במיוחד עבורם. רוב בעלי החיים הוכנסו לגן החיות שבפארק, שבו חלקם נמצאים בשטחים מגודרים גדולים יחסית, המאפשרים לבעלי החיים חופש תנועה מסוים.
הספארי חבר במספר ארגונים בינלאומיים לשמירת טבע ושייך לארגון גני החיות האירופאי. הוא משמש מרכז למספר רב של תוכניות רבייה ומחזיק בגרעיני רבייה מוצלחים של חיות נדירות רבות. הבולטים בהם הם קרנפים, פילים אפריקניים ואסייתים, גורילות השפלה המערבית וחתולי חולות. הוא משמש גם מקלט לחיות בר שהוחרמו מאזרחים פרטיים על ידי רשות הטבע והגנים ומשטרת ישראל ולא ניתן היה להשיבן אל הטבע הארץ-ישראלי, או שאינן שייכות אליו, הבולטים שבתוכניות שימור לבעלי החיים בטבע הארצישראלי הן: חתולי חולות, פנק, זאבים ערבים, צבועים מפוספסים, ראמים לבנים והנשרים המקראיים.


== בית החולים לחיות בר ==
 ערך מורחב – בית החולים לחיות בר
בשנת 2005 הוקם באתר הספארי בית החולים לחיות בר. בית החולים קולט בעלי חיים, ובעיקר עופות פגועים ופצועים, שהגיעו מהטבע. בעלי החיים מטופלים ומשוחררים חזרה אל הטבע. הפעילות האינטנסיבית בבית החולים מתפתחת כל העת, והאתר נמצא בתהליך מתקדם של הקמת עמותה לקידום בית-חולים. בתחילת שנת 2013 הוקם מבנה חדש עבור בית החולים. המבנה החדש כולל מרפאות חדשות ומעבדות חדשות עם מכשור מתקדם.


== איגודים ושותפות ==
הספארי הוא חבר מלא:

באיגוד האירופאי של גני החיות והאקווריומים (EAZA) (משנת 2007)
באיגוד העולמי של גני חיות ואקווריומים (WAZA) (משנת 1990)
בארגון גני החיות הישראלי (משנת 2002)בנוסף צוות הספארי משתתף באיגודים:

מחנכים בגני חיות בינלאומיים (IZE)
והאיגוד האירופאי של הוטרינרים (EAZV)
בעלי חיים של ספארי רשומים במערכת ניהול מידע זואולוגי (ZIMS), שהוא הרישום הבינלאומי לבעלי חיים בגני חיות.במהלך השנים הספארי ברמת גן שיתף פעולה עם גן החיות בקלקיליה, כחלק ממהלך שנועד לסמל את שיתוף הפעולה הערבי-ישראלי. מאז הקמת הספארי, סייע הווטרינר הישראלי, ד"ר מוטקה לויסון, בייעוץ לד"ר חאדר ובהעברת ציוד רפואי בשעות חירום. כמו כן, ד"ר מוטקה לויסון שימש כמתווך בעסקאות העברת בעלי-חיים לגן החיות וטיפל בחיות. בנוסף הספארי העביר בעלי חיים לגן החיות: בספטמבר 2004, שלושה אריות, שלושה יעלים ושתי זברות. וב-12 ביוני 2009, שני אריות, זברה ואנטילופה.
בשנת 1987 הנשיא חיים הרצוג קיבל זוג גורי דובים סוריים במתנה מגן החיות בברן. הדובים היו מיועדים לגן החיות התנכ"י, אבל מכיוון שזה כבר היה בתהליכי המעבר למשכנו החדש, הדובים הועברו לספארי ברמת גן.במהלך השנים הספארי שיתף פעולה עם צה"ל ותרם מספר בעלי חיים. ב-1988 נתרמו מהספארי ראמי סהרה אל אחד ממחסני הנשק של חיל האוויר במטרה ללחך את העשב ולהקטין את הסיכוי לשריפות באזור. כמו כן, ב-2005 נתרמו כ-30–40 אילנדים אל מחנה נעורה ומרכז התחמושת נחל שורק במטרה שיאכלו את הצמחייה באזור.


== תצוגות ובעלי החיים בגן ==


=== השטח הפתוח ===
השטח הפתוח הוא שטח בו מסתובבות חיות בר אפריקניות בחופשיות, ומבקרים יכולים לראותן במהלך נסיעה ברכב. רוב בעלי החיים הנמצאים בשטח הפתוח הובאו במקור מקניה, וכמו כן השטח הפתוח מחולק למספר אזורים:


==== אזור האגם ====

האזור המרכזי בשטח הפתוח. באזור זה, ובכלל השטח הפתוח כולו חיים:


==== מתחם הג'ירפות ====
מתחם הג'ירפות הוא אזור נפרד, וחיים בו:

ג'ירף דרום אפריקני - זכר אחד, שלי, שהגיע מגן החיות התנכ"י. במסגרת החזון להוציא את החיות האפריקאיות מתחום גן החיות לשטח הפתוח, הכשירו שטח בן 40 דונם למתחם הג'ירפות.
דישון מקראי - הדישונים הגיעו בשנת 1992 בכוונה להעשיר את מגוון המינים בספארי, ונכון לשנת 2021 חיים בספארי כ-17 דישונים. ההערכה הייתה שהראמים לא יתערבבו עם הדישונים וישמרו על טהרת המין, ולכן שמו את הדישונים בשטח הפתוח, עד שנולד בן כלאיים בין הראמים לדישונים והוחלט להפריד ביניהם על ידי העברת הדישונים למתחם הג'ירפות.
קודו ניאלה - עדר המונה כ-34 פרטים (נכון ל-2022).


==== מתחם האריות ====

מתחם האריות הוא אזור גדול שמתפרש על שטח של 7 דונם, אליו ניתן להגיע מאזור הג'ירפות. באזור ניתן לצפות בלהקת האריות הידועה של הספארי. במשך היום להקת האריות נמצאת בשטח הפתוח של המתחם וניתן לראות אותם בעת ביקור רגיל בספארי. אך בשעות החשיכה שוהה להקת האריות בתאי לילה, וניתן לראותם בזמן זה רק באמצעות הזמנת סיור לילי מיוחד. הלהקה מונה שני אריות וארבע לביאות: סלאם, סהלא, סירי, סוואנה, סהרה וסמבורו (נכון לשנת 2022).


=== שטח גן החיות ===
גן החיות הפנימי מחולק לתצוגות לפי מחלקות (קופים, טורפים וכדומה). בשבילי גן החיות מסתובבים באופן חופשי טווסים, פניניות, תרנגולי הודו ותרנגולים.


==== החצר האוסטרלית ====
בחצר האוסטרלית, הנמצאת בסמוך לכניסה לגן, חיים בעלי חיים מאוסטרליה וסביבותיה:


==== מתחם הקופים ====
במתחם הקופים קיימים זני קופים מכל רחבי העולם, חלקם בתוכנית רבייה לבעלי חיים בסכנת הכחדה. מתחם הקופים מחולק לתצוגות שונות:
בין המתחמים הרגילים חיים:

טמרין חלילי - 5 פרטים
בבון המצרים - 21 פרטים
מנדריל - 14 פרטים
מקוק שחור - 12 פרטים
קולובוס גרזה - 6 פרטים
למור מוכתר - זוג: זכר ונקבהבחצר הלמורים נמצאים 3 מיני הלמורים:

למור קטה - נמצאים כ-5 זכרים.
למור צווארון שחור לבן - זכר יחיד, "אברום".
למור צווארון אדום - זכר יחיד, "שי".במתחם נמצאת גם תצוגת העצלן דו-אצבע של לינאוס, ובה זוג עצלנים: הזכר שון שנולד בקנדה והנקבה לייזי שהגיעה מגן חיות בגרמניה. במתחם חיים גם איגואנה ירוקה וצבי אדום אוזן.
בתצוגת קופי האדם חיים:

גורילת שפלה מערבית - זכר כסוף גב, לוקאס, ושלוש נקבות, ליה, לישה ואניה. בשנת 2012 קרה מאורע כמעט חסר תקדים בגני חיות: נולדו שתי גורות, אמליה וליאורה, לשתי אמהות. קבוצת גורילות זו לוקחת חלק פעיל בתוכנית רבייה להגנה על הגורילות. היא אחת הקבוצות המצליחות ביותר בעולם ונולדו בה כבר עשר גורילות. הספארי הוא המקום היחיד בישראל שחיים בו גורילות. כיום (2022) הקבוצה מונה 6 פרטים.
שימפנזה מצוי - קבוצת שימפנזים המונה כ-9 פרטים: 2 זכרים ו-7 נקבות (נכון ל-2022), ביולי 2018 נפתחה עבורם חצר חדשה הכוללת גשר תצפית אל השימפנזים והגורילות.
אורנגאוטן סומטרי - 4 פרטים: הזכר רחמים, ושתי נקבות, סאטו וטאנה, שהגיעו מגרמניה ובשנת 2021 נולדה לטאנה גורה ראשונה, "טוקיו". קבוצת האורנגאוטנים היא חלק ממאמצי שימור בינלאומיים להגנה על קופים נדירים אלה.
גיבון לבן-יד - הזכר בגירה, הנקבה בטינה ובתם בקי. הגיבונים חולקים תצוגה עם האורנגאוטנים. גם הם חלק מתוכנית רבייה בינלאומית.באגם גן החיות נמצאים מספר מינים של עופות:

שקנאי מצוי - כ-9 פרטים שהגיעו מהטבע פצועים לבית החולים לחיות בר ואינם יכולים לעוף.
קורמורן גדול - פרט אחד
ברבור שחור - 3 פרטים
אנפת לילה
לבנית קטנהמול האגם, נמצאת תצוגת הפינגווינים האפריקניים - בתצוגה כ-18 פרטים.

		


==== מתחם הטורפים ====

במתחם הטורפים קיימים טורפים מכל רחבי העולם:

סמוך לחצר האוסטרלית קיימים מספר מינים נוספים:

זאב טלוא - להקה המונה כ-5 נקבות, ונקבה נוספת - מאישה.
דרבן מצוי - במתחם נמצאת תצוגה בה חיות "דורית" ו"עמית" דורבניות שהגיעו לספארי לאחר שאמן נדרסה.
קלאו עקוד
קזואר מצוי - זוג: טים ותמי


==== המתחם הדרום אמריקאי ====
במתחם הדרום אמריקאי קיימים בעלי חיים מאמריקה הדרומית החיים בשתי תצוגות:
בתצוגה אחת:

טפיר ברזילאי - זכר אחד, פנחס
בתצוגה שנייה:
דוב נמלים ענק - זוג דובי נמלים "כרמלה" ו"טרמיט"
ננדו מצוי - זכר אחד ו-4 נקבות
מארה פטגונית - קבוצה מתרבה המונה כ-20 פרטים נכון ל-2022.


==== מתחם התוכים ====
ארה יקינטונית, בנוסף בתצוגה נמצאות 3 נקבות אגוטי זהוב ירך.
ארה מרקנה
ארה כחולה-צהובה
טוראקו אדום ציצית
טוראקו רוס
יונת כתר דרומית
פסיון סווינו
אקלקטוס
חוגלה מצויצת
קקדו ורדרד
קקדו דקלים
יונת ניקובר
סופית שמש
ארה כחולת ראש
קלאו בכיר


==== מתחם העופות הדורסים ====
במתחם העופות הדורסים קיימים מספר מיני עופות, בנוסף נמצאת תצוגה נוספת שנקראת בית ציפורי הביצה, התצוגה בשיפוץ ואת הציפורים שהיו בתצוגה העבירו לחצר זמנים באזור הדורסים עד ששיפוץ החצר תושלם. מיני העופות במתחם העופות הדורסים הם:


==== מתחם בית הציפורים (נמצא בשיפוץ, בע"ח נמצאים בתצוגה זמנית) ====
שחף צהוב רגל
מגלן שני
מגלן מצויץ צפוני


==== משק החי ====
במתחם המכונה "משק החי" ישנן חיות משק וחיות קטנות, ופינת חי שבה בעלי חיים המותרים לליטוף:


==== מתחם הפילים ====


===== תצוגת הפילים האפריקניים =====
בספארי מצויים הפילים האפריקניים (מהמין סוואנה אפריקני), בהם שתי נקבות, אביבה ובהטי, החיות בחצר אחת, וזכר אחד, יוסי, החי בחצר נפרדת, והוא הפיל הידוע הגדול ביותר בעולם, משקלו גדול מ-7 טון והוא מתנשא לגובה של כ-3.80 מטר. במהלך השנים העמיד יוסי יותר מעשרים צאצאים, שהיוו תרומה חשובה לשימור של בעלי חיים אלה בעולם. בעבר יוסי חי יחד עם הנקבות, אך כשהגיע לבגרות מחץ את אחת הפילות לקיר והרג אותה, ולכן הופרד מהן.


===== תצוגת הפילים האסייתים =====
בספארי מצויים פילים אסייתים (מתת-המין ההודי). בתצוגה חיות, נכון ל-2022, ורדה, זקנת העדר, הפילה לה פטיט, שהגיעה מגן חיות בצרפת, ולה בל, יחד עם בתה לטאנגי. ללה פטיט נקבה נוספת בשם ללאנה וגור נוסף ששמו פלא שנולד במרץ 2020. נכון ל-2022 כ-6 פרטים.


===== תצוגת הג'ירפות =====
בתצוגת הג'ירפות חיות הג'ירפות המרושתות של הספארי: שלוש בנותיה של דניסה; דניאלה, דקלה ודיאנה, ובנה של דקלה, דדי. דניסה שברה שיא עולמי בתור הג'ירפה היחידה בגני חיות שהמליטה ב-31 שנות חייה 11 צאצאים. היא הייתה אחת הג'ירפות המבוגרות בעולם (1990–2021).


===== תצוגת הערודים =====
בסוף שנת 2013 הערודים עברו לתצוגה במתחם גן החיות. נכון ל-2022, בתצוגה נמצאים 3 פרטים - בר ובתה, ביאטריס, וזכר אחד - יהודה.


==== מתחם הזוחלים ====
במתחם הזוחלים ישנם מספר תצוגות שבהן מספר זני זוחלים:
התצוגה הראשונה היא מתחם התנינאים. מתחם התנינאים הוא מתחם שבו המבקרים עוברים בגשר שמצדו האחד חיים שני תניני יאור ומצדו השני אליגטור אמריקני - נקבה אחת.
התצוגה השנייה היא תצוגה בה יש אקווריומים ובהם מיני הזוחלים:

אנקונדה צהובה - פרט אחד
פיתון בורמזי - 4 פרטים
טגו ארגנטינאי - זוג פרטים
אקווריום ובו דגי קוי
סוריקטות - 2 קבוצות וסה"כ כ-14 פרטיםבאזור הקרוב לכניסה חיים בתצוגה נפרדת כשבעה פרטים של צב דרבוני, ושני צבי יבשה ענקים - יהודל'ה ומומו. בתצוגות שונות בגן החיות חי צב קרינתי.

		
		
		


==== מתחם דרום מזרח אסיה ====

מתחם דרום מזרח אסיה הוא אזור הנמצא בתהליכי בנייה, ומהווה חלק מתוכנית עתידית של שיפוץ הספארי לפי מגדר גאוגרפי של בעלי החיים, במקום הסדר הקיים.
נכון ל-2022, חיים במתחם מספר בעלי חיים:

הטיגריסים הסומטרים - תצוגת הטיגריסים היא התצוגה הראשונה שנפתחה לקהל במתחם והיא נקראת "מקדש הטיגריסים". בספארי חיים שני טיגריסים: "רימבה" ("ג'ונגל" באינדונזית), יליד 2015 שהגיע מדנמרק בדצמבר 2016 ו"צ'ין צ'ין" הנקבה שהגיעה מגן החיות באנגליה ב-2019.
דרקוני קומודו - בספטמבר 2014 הגיע לספארי זכר אחד, שאול, מגן החיות של פראג. ביולי 2018, נוספו שתי נקבות, "חאליסי" ו"אחינועם" שהגיעו מלונדון עבור מחקר ייחודי.
אייל נקוד - בתצוגה כ-15 נקבות.
מונטיאק סיני - 2 נקבות וזכר אחד


== מאפייני הביקור במקום ==
בשטח הספארי האפריקאי משוטטים בחופשיות בעלי חיים מאפריקה והמזרח התיכון בשטח מגודר. המבקרים במקום נוסעים במכונית במסלול קבוע, המקיף את כל שטח הספארי מהכניסה ועד היציאה. בגן החיות, הממוקם במרכז הספארי, הולכים המבקרים ברגל או נוסעים במכונית חשמלית שניתן לשכור בכניסה לגן החיות. בכניסה לגן ישנם מתקני משחקים. כמו כן, מדי פעם מארגן צוות הספארי העשרות התנהגותיות לבעלי החיים.


== בית הספר בית-אקשטיין ==
במתחם הספארי פועל גם בית ספר עבור תלמידי כיתות ז'–יא' עם אינטליגנציה תקינה ולקות למידה והפרעות קשב וריכוז, שעברו ועדת השמה לחינוך המיוחד. 
בית הספר נפתח בספטמבר 2016 ונמצא בתהליך של צמיחה. בית הספר ממוקם בתוך מתחם הספארי ועובד בשיתוף פעולה מלא עם צוות הספארי ואגף החינוך בעיריית רמת גן. בנוסף, כל כיתה מונה 12 תלמידים בממוצע.


== קישורים חיצוניים ==

 אתר האינטרנט הרשמי של הספארי ברמת גן
אתר בית הספר אקשטיין
איל שפירא, ‏ספארי לילי, באתר ‏מאקו‏‏, ‏23 באוקטובר 2008‏
מיכל סמוני-בלנק, מה התועלת בגני חיות?, מגזין גליליאו, גיליון 172, 2012
נטע בר יוסף, ‏אפריקה, פינת רמת גן, באתר ישראל היום, 14 במאי 2013
איילת שני, כל הסיסמאות האלה של "לשחרר את כל החיות מגני החיות" זו שטות גמורה, באתר הארץ, 26 באוקטובר 2017


== הערות שוליים ==
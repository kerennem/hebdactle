דייוויד ליווינגסטון (באנגלית: David Livingstone;‏ 19 במרץ 1813 – 1 במאי 1873) היה מגלה ארצות ומיסיונר סקוטי. האירופאי הראשון שראה את מפלי ויקטוריה.
ליווינגסטון נפטר ממחלת המלריה שהייתה מלווה בדימום פנימי כתוצאה ממחלת הדיזנטריה בזמביה בשנת 1873, בעודו באחד ממסעותיו לחיפוש מקורותיו של נהר הנילוס. גופתו נשלחה במסע אשר ארך חודשים רבים אל בריטניה, ושם נקברה בטקס רב רושם בכנסיית וסטמינסטר, שבה קוברת האומה הבריטית את גדוליה. יש האומרים כי לבו טמון בקופסת מתכת מתחת לעץ באזור העיירה אילאלה בזמביה, שם מת, וכנסייה בזנזיבר מתגאה בכך שלבו של ליווינגסטון טמון בה.
לזכרו של ליווינגסטון הוקמה עיר בשם ליווינגסטון בדרומה של זמביה. ליווינגסטון מונצח בנוסף בשם המוזיאון שהוקם בעיר בשנת 1950 וכן בפסליו הרבים שהוקמו בעיר באתרים שונים. על שמו קרוי גם אחד מתת-המינים של איילנד מצוי החי בזמביה.

הוא זכור במיוחד בשל פגישתו עם הנרי מורטון סטנלי, שהולידה את הציטוט המפורסם "ד"ר ליווינגסטון, אני מניח".


== קישורים חיצוניים ==

דייוויד ליווינגסטון
דייוויד ליווינגסטון, באתר אנציקלופדיה בריטניקה (באנגלית)
כתבי דייוויד ליווינגסטון בפרויקט גוטנברג (באנגלית)
דייוויד ליווינגסטון, באתר "Find a Grave" (באנגלית)


== הערות שוליים ==
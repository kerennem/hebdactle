טהרוואדה (פאלי: "תורת הנזירים הבכירים"), היא המסורת המוקדמת ביותר של הבודהיזם. 
הטהרוואדה היא הדת העיקרית במשך מאות רבות של שנים בסרי לנקה ובחלק היבשתי של דרום-מזרח אסיה (קמבודיה, לאוס, מיאנמר, תאילנד וחלקים מדרום-מזרח סין ושל וייטנאם ובנגלדש). היא נמצאת גם במלזיה ובאינדונזיה. היא הופכת פופולרית גם בסינגפור ובאוסטרליה. בתחילת המאה ה-21 היו כמאה מיליון בודהיסטים טהרוואדים ברחבי העולם, וטהרוואדה החלה להתפשט גם במערב. בזרם המהאיאנה ("המרכבה הגדולה") המאוחר יותר, יש המכנים את מסורת הטהרוואדה בכינוי המזלזל "הִינַיַאנָה" ("המרכבה הקטנה"; Hīnayāna).


== היסטוריה ==

במשך כ-400–500 שנה לאחר חייו של הבודהה, שעל-פי המקורות חי בין השנים 479-563 לפנה"ס, תרגלו רק את הטהרוואדה. מתוך 18 אסכולות ראשונות של הבודהיזם, שרדו עם הזמן רק אלו שדאגו שוב ושוב להעברה אותנטית של הלימודים. הלימוד של הבודהה שומר בכתבים העתיקים ביותר – הקאנון הפאלי. עשו זאת בעיקר הוותיקים של הקהילה (או המסדר) (בשפת פאלי: טְהֵרָא). מכאן השם הרווח "טְהֵרַוַואדָה" (פירושו: "תורת הנזירים הבכירים" או "תורת הנזירים הוותיקים") שבאופן כללי מאגד שתי אסכולות וותיקות נוספות שלא היו מהאיאניסטיות: סְטְהַוִוירַוָואדִין והשנייה סַרְוַוסְטִיוָואדִין.
הטהרוואדה היא כנראה המסורת הנזירית העתיקה בעולם. כיוון שזו מסורת עתיקה, היא נחשבת על ידי רבים לשריד אותנטי יותר מזרמים אחרים. מאוחר יותר, עם צמיחת זרם המהיאנה "המרכבה הגדולה") כונו האסכולות הוותיקות "היניאנה".


== פילוסופיה ==
הטהרוואדה מעודדת את המושג של "ויבהג'ג'אוודה" (Vibhajjavada) (פאלי: לימוד של אנליזה). תורה זו אומרת שתובנות חייבות לבוא מתוך ניסיונו של הלומד, מחקירה ביקורתית והיקש לוגי ולא מתוך אמונה עיוורת; עם זאת, הכתבים של המסורת הטהרוואדית מדגישים גם את החשיבות של מתן תשומת לב לעצותיהם של החכמים. התחשבות בעצות אלו וביצוע הערכה של הניסיון העצמי הם שני המבחנים לפיהם יש לבחון את ההתנהלות בפועל. [1]
הבסיס הפילוסופי של רמה זו שמהווה את יסוד הדהרמה, ומקובל על כל הזרמים בבודהיזם הוא ארבע האמיתות הנאצלות, שלעיתים, נתפשות באופן שונה על-פי רמת ההבנה המיוחסת לכל זרם:

האמת בדבר קיומו של הסבל: סבל קיים, והוא אוניברסלי.
האמת בדבר מקורו של הסבל: קיימת סיבה לסבל והיא ההשתוקקות (סנסקריט: טנהא).
האמת בדבר סילוקו של הסבל: ישנה אפשרות להשתחרר מהשתוקקות וכך להשתחרר מסבל, כלומר – הסבל סופי.
האמת בדבר הדרך לשחרור מסבל: יש דרך המובילה לסיומו של הסבל.בטהרוואדה מושם הדגש על הדרך בת שמונת העקרונות הקרויה "הדרך המתומנת הנאצלת".
בנוסף לארבע האמיתות ושמונת העקרונות, מוזכרות נקודות שונות, הידועה בהן היא "עשר המידות" ("פרמיטות”), שעל הבודהיסט לטפח. בין מידות ניתן למצוא אהבה בלתי-מותנית, סובלנות, נתינה וכדומה, אלו מעידות על אופייה ההומאני של הדרך הבודהיסטית.
מטרת המדיטציה היא הרגעת התודעה והבאתה למצב שלווה בחיי היום-יום.
חלק ממתרגלי הטהרוואדה הופכים להיות נזירים וכך נמנעים מהבלי העולם ומפיתוייו, כלומר, ממצבים העלולים לגרום לסבל ומתאמנים באופן מלא להשגת התעוררות.
ההישג הגבוה ביותר ברמה זו הוא מצב "השחרור" המכונה גם ניבאנה נירוואנה, כלומר, שלווה מלאה בה שרויה התודעה, והבנה מוחלטת שהאגו או ה"עצמי" לא קיים כשלעצמו – תפישת מהותו כריקנות.


== יישום בפועל ==


=== נזירים ואנשים רגילים ===
באופן מסורתי, הבודהיזם הטהרוואדי קיים הבחנה בין הנוהגים המתאימים לאנשים רגילים (המכונים "בעלי בתים") ולאלו שנזירים (ובעבר, גם נזירות) לוקחים על עצמם. המסורת אינה פוסלת את האפשרות שאדם רגיל (בעל בית) יגיע להישג משמעותי, ועם זאת הדבר קשה יותר, זאת מכיוון שלבעל הבית חובות ומטלות רבות המפריעות לתרגול.
אדם יכול להפוך להיות נזיר לזמן מה לאחר שעבר טקס הסמכה על ידי קהילת הנזירים. הנזירים אמורים לשמור על כללי מוסר רבים יותר מבעלי בית. כללים אלו אסופים בקובץ כתבים שנקרא "ויניה".


=== מדיטציה ===
על ידי ביצוע מדיטציה יכול המתרגל להגיע לתובנות רבות ערך אודות עצמו, או להבין טוב יותר את מושגי הדהרמה. טכניקות מדיטציה כוללות:

ג'הנה
אנפאנה
ויפאסנה
מטה


== מדיטציה על פי הבּוּדְהַה ==

הבודהה לימד שני סוגי מדיטציה (בְּהָאבַנָא):
מדיטציית סַמַטְהַה [ריכוז],
מדיטציית וִיפַּסְסַנָא ['ראייה עם חכמה'].הבּוּדְדְהַה הסביר שאם בְּהִיקְקְהוּ רוצה להגיע לשחרור מלא ולהפוך להיות אדם אצילי, אַרַהַנְט, הוא צריך לעשות ארבעה דברים:
לשמור על כללי התרגול המוסריים במלואם
להיות מסור לרוגע תודעתי פנימי, לא להזניח את הגְ'הָאנַה
להיות בעל ראייה וחכמה (וִיפַּסְסַנָא)
לגור במקומות מבודדים.כמו כן, הבּוּדְדְהַה הסביר:"ואילו דברים, נזירים (בְּהִיקְקְהוּ֫), צריכים להיות מפותחים על ידי ידיעה ישירה? סַמַטְהַה ווִיפַּסְסַנָא."
בנוסף על כך, הבּוּדְדְהַה אמר:
"אדם הניחן בריכוז (גְ'הָאנַה) וחכמה, אכן קרוב הוא לנִיבְּבָּאנַה."


=== מדיטציית סַמַטְהַה ===
מדיטציית סַמַטְהַה היא פיתוח ריכוז חזק ועוצמתי באובייקט אחד: גְ'הָאנַה [ריכוז מלא].הנזירה האַרַהַנְטית דְהַמְמַדִינְנָא הסבירה: "תודעה [המרוכזת] בנקודה אחת, זהו ריכוז".


=== נושאים למדיטציית סַמַטְהַה ===
הבּוּדְדְהַה לימד ארבעים נושאים למדיטציית סַמַטְהַה:
ארבע השכינות הנעלות (או השמימיות) (בְּרַהמַה-וִיהָארַה): אהבה חברית (מֵטְטָא), חמלה (קַרוּנָּא), שמחה אוהדת (מוּדִיטָא), איזון נפשי (אוּפֵּקְקְהָא).
עשרת נתינות הדעת: מודעות לנשימה, היזכרות בנדיבות, היזכרות במוסריות, נתינת הדעת לישויות השמימיות, נתינת הדעת לבּוּדְדְהַה, נתינת הדעת לדְהַמְמַה, נתינת הדעת לסַנְגְגְהַה, נתינת הדעת למוות, נתינת הדעת לשלושים ושניים חלקי הגוף, נתינת הדעת לשלווה [של השחרור].
עשר הקַסִינּוֹת – קַסִינַּת אדמה, קַסִינַּת מים, קַסִינַּת אש, קַסִינַּת רוח, קַסִינַּה כחולה, קַסִינַּה צהובה, קַסִינַּה אדומה, קַסִינַּה לבנה, קַסִינַּת אור, קַסִינַּת חלל.
תפיסה אחת: הגות על המזון.
הגדרה אחת: מדיטציית ארבעת היסודות.
עשרת ה'לא־יפים' (אַסוּבְּהַה): נתינת הדעת לעשרה מצבים של השתנות, בלייה טבעית והתפרקות הגוף האנושי.
ארבע ההישגים הלא־חומריים: (עם בסיס) החלל חסר הגבולות/ האין־סופי, התודעה חסרת הגבולות, הרִיק חסר הגבולות, "לא תפיסה ולא 'חוסר תפיסה'".עם כמה מנושאי המדיטציה הללו המתרגל יכול להגיע רק ל"ריכוז מקורב". עם נושאי מדיטציה רבים אחרים המתרגל יכול להגיע גם ל"ריכוז מקורב" וגם לגְ'הָאנַה – נתינת הדעת לנשימה, למשל.


=== מדיטציית ויפאסנה ===
כדי להגיע לנִיבְּבָּאנַה אנו צריכים לתרגל וִיפַּסְסַנָא – אנו צריכים לדעת ולראות את חמשת המצרפים לפי המציאות.


==== חמשת המצרפים או חמשת "מצרפי ההיקשרות" ====
בסוּטְטות, כשהבּוּדְדְהַה בדרך כלל מדבר על הנושאים למדיטציית וִיפַּסְסַנָא, הוא מדבר על חמשת "מצרפי ההיקשרות":
"מצרף ההיקשרות" החומרי
"מצרף ההיקשרות" של ההרגשה
"מצרף ההיקשרות" של התפישה
"מצרף ההיקשרות" של היצירה התודעתית
"מצרף ההיקשרות" של ההכרהאלה הם המצרף החומרי וארבעת המצרפים הנפשיים. אנו צריכים לדעת ולראות את חמשת מצרפי ההיקשרות.הבּוּדְדְהַה הסביר עליהם ב"סוּטְטַת המצרף":
"ומה הם, נזירים (בְּהִיקְקְהוּ֫), חמשת מצרפי ההיקשרות?

כל מה שחומרי, נזירים, מהעבר, מהעתיד או מההווה, פנימי או חיצוני, גס או מעודן, נחות או נעלה, רחוק או קרוב, המלווה בסיאובים והיצמדות, זה נקרא מצרף ההיקשרות החומרי.
כל הרגשה, נזירים, מהעבר, מהעתיד או מההווה, פנימית או חיצונית, גסה או מעודנת, נחותה או נעלה, רחוקה או קרובה, המלווה בסיאובים והיצמדות, זה נקרא מצרף ההיקשרות של ההרגשה.
כל תפישה, נזירים, מהעבר, מהעתיד או מההווה, פנימית או חיצונית, גסה או מעודנת, נחותה או נעלה, רחוקה או קרובה, המלווה בסיאובים והיצמדות, זה נקרא מצרף ההיקשרות של התפישה.
כל יצירה תודעתית, נזירים, מהעבר, מהעתיד או מההווה, פנימית או חיצונית, גסה או מעודנת, נחותה או נעלה, רחוקה או קרובה, המלווה בסיאובים והיצמדות, זה נקרא מצרף ההיקשרות של היצירה התודעתית.
כל הכרה, נזירים, מהעבר, מהעתיד או מההווה, פנימית או חיצונית, גסה או מעודנת, נחותה או נעלה, רחוקה או קרובה, המלווה בסיאובים והיצמדות, זה נקרא מצרף ההיקשרות של ההכרה.
אלה נקראים, נזירים, חמשת מצרפי ההיקשרות".


===== שלושת המאפיינים =====
אנו צריכים לדעת ולראות את חמשת המצרפים עם שלושת המאפיינים שלהם:
תכונת השינוי/ארעיות: חמשת המצרפים מופיעים, נעלמים ומשתנים, שזה אומר שהם ארעיים.
המאפיין של הדוּקְקְהַה: הבּוּדְדְהַה דיבר על שלושה סוגים של דוּקְקְהַה: א. דוּקְקְהַה [הנובעת] מכאב (גופני או נפשי). ב. דוּקְקְהַה [הנובעת] מהתצורות; ג. דוּקְקְהַה [הנובע] מהפכפכות ואי־יציבות.
תכונת חוסר העצמיות: זה מתייחס לכל חמשת המצרפים. היות שחמשת המצרפים מופיעים, נעלמים ומשתנים, זה אומר שאין בהם יסוד, מהות או תוכן כלשהו שהוא תמידי, קבוע או נצחי.


== ראו גם ==
זרמים בבודהיזם
הקאנון הפאלי


== קישורים חיצוניים ==

טהרוואדה, באתר אנציקלופדיה בריטניקה (באנגלית)


== הערות שוליים ==
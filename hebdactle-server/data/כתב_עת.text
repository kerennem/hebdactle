כתב עת (באנגלית: Magazine) הוא תקופון  היוצא בתדירות הנמוכה מאחת לחודש, ולפחות אחת לשנה. רוב כתבי העת מוקדשים לתחום עניין מסוים, כגון כתבי עת לספרות או כתבי עת אקדמיים.
כתבי עת יוצאים לאור על ידי גורמים שונים ובהם ארגונים שכתב העת משמש להם במה עבור חברי הארגון בנושא הקושר אותם יחד. במקרה זה נקרא כתב העת ביטאון, בהיותו מבטא דעות או עובדות המפורטות על ידי חברי הארגון או עבורם. מקובל לכנות כתבי עת גם על פי תדירות הפצתם.


== כתבי עת על פי תדירות ==
יומון: כתב עת שיוצא לאור מדי יום.
שבועון: כתב עת שיוצא לאור פעם בשבוע.
ירחון: כתב עת שיוצא לאור פעם בחודש.
דו-ירחון: יוצא לאור מדי חודשיים.
רבעון: יוצא לאור מדי שלושה חודשים.
חצי-שנתון: יוצא לאור פעם בחצי שנה.
שנתון: יוצא לאור אחת לשנה (ראו גם: אלמנך).המילונאי ראובן אלקלעי הציע במילונו את החידוש שְׁנָתוֹנַאי במובן עורך שנתון (תפקיד שבו שימש בעצמו).


== הפצה ==

כתבי עת מופצים בשתי דרכים:

מכירה בחנויות המיועדות לכך, ובחנויות המקדישות דוכן לכתבי עת בנוסף למוצרים אחרים הנמכרים בהן (בעיקר חנויות ספרים וחנויות מזון).
הפצה למנויים באמצעות הדואר.בשנים האחרונות מופצים כתבי עת גם (ולעיתים באופן בלעדי) באמצעות האינטרנט, הם נשלחים בדואר אלקטרוני או מועלים לאתר אינטרנט. כתב עת כזה קרוי כתב עת אלקטרוני. בעקבות הופעת כתבי עת אלקטרוניים, תפוצת כתבי עת רגילים פחתה ורבים מהם נסגרו. כך למשל בתחום המחשוב היו מופצים בישראל מספר כתבי עת, אחרון מהם נט מגזין נסגר בשנת 2006.


== כתבי עת מדעיים ==
 ערך מורחב – כתב עת מדעיכתב עת מדעי מתאפיין במספר תכונות:

מקורות - המאמרים בו כוללים ביבליוגרפיה.
חדשנות - המאמרים בו מחדשים ולא רק מרכזים מידע קיים.
שפיטות - המאמרים בו עוברים ביקורת עמיתים.


== ראו גם ==
כתב עת תורני
מגזין פורנוגרפי
רשימה של כתבי עת


== קישורים חיצוניים ==
כתב עת, באתר אנציקלופדיה בריטניקה (באנגלית)


== הערות שוליים ==
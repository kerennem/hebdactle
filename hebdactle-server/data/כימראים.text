כימראים (שם מדעי: Chimaeriformes) היא סדרה של דגי סחוס עתיקים החיים בעומק הים והם בין הדגים הפרימיטיביים ביותר החיים היום. הם מכונים גם כרישי רפאים, אם כי אינם כרישים אלא שייכים לתת מחלקה אחרת. הכימראים שייכים לתת המחלקה כסויי זימים והם בעלי פתח זימים אחד בכל צד של הראש (אופייני בדרך כלל לדגי גרם), בעוד שכרישים שייכים לתת המחלקה מחורצי זימים (והם לרוב בעלי חמישה חריצי זימים זוגיים).
בעבר היו קבוצות רבות ושונות שלהם, אולם הם נכחדו במשך הזמן והיום רוב המינים החיים הם קטנים, נדירים ונמצאים בעיקר במים עמוקים, מחפשים אחרי טרף קטן או אחרי נבלות של חיות ימיות. ישנם כמה מינים שמגיעים לעומקים של עד 2,600 מטר.
אלו דגים מוזרים, בעלי ראש מוארך ובו עיניים ענקיות שזוהרות בחושך ומותאמות לתנאי אפלה, חוטם מחודד שמהווה איבר חישה וסנפירים רכים וחיוורים כמעט לגמרי. הזנב תופס את רוב האורך ואורכם יכול להגיע עד 150 ס"מ. בניגוד לכרישים ולתריסניות, שיניהם אינם חדות אלא הם בעלי טוחנות עבות ושטוחות ובמינים רבים הפה הוא דמוי מקור.
כמו הכרישים הם מטילים קבוצת ביצים בתוך תטולה דמוית כישור.


== מיון ==
ישנן שלוש משפחות כימרות:

משפחה כימרות שטוחות חוטם (Callorhinchidae)
סוג יחיד כימרה שטוחת חוטם (Callorhinchus)
משפחה כימרות קצרות חוטם (Chimaeridae)
סוג Chimaera
סוג Hydrolagus
משפחה כימרות ארוכות חוטם (Rhinochimaeridae)
סוג Harriotta
סוג Neoharriotta
סוג Rhinochimaera


== קישורים חיצוניים ==

כימראים, באתר ITIS (באנגלית)
כימראים, באתר NCBI (באנגלית)
כימראים, באתר Animal Diversity Web (באנגלית)
כימראים, באתר האנציקלופדיה של החיים (באנגלית)
כימראים, באתר GBIF (באנגלית)
כריש הרפאים בקע לאחרונה וגילויו בגיל צעיר נחשב לנדיר מאוד, באתר N12, ‏ 17 בפברואר 2022
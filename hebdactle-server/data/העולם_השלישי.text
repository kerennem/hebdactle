מדינות "העולם השלישי" הוא מונח מימי המלחמה הקרה המתייחס לגוש המדינות הבלתי-מזדהות. המונח הפך לכינוי למדינות שאינן מפותחות מבחינה כלכלית מכיוון שמרבית מדינות העולם השלישי היו מדינות עם רמת פיתוח נמוכה ביבשת אפריקה, אסיה ודרום אמריקה.
"העולם השלישי" מתייחס למדינות שלא היו מזוהות עם מדינות המערב וברית נאט"ו ("העולם הראשון") וגם לא עם הגוש הקומוניסטי וברית ורשה ("העולם השני").
בציבור קיימת הקבלה רבה בין המנוח "מדינת עולם שלישי" לבין "מדינה מתפתחת"( וזאת בהשוואה למדינה מפותחת). עם זאת המונחים אינם זהים, מכיוון שמדינות מפותחות כמו אירלנד, שוודיה ושווייץ שייכות היסטורית לעולם שלישי ומנגד קיימות מספר מדינות מתפתות שהשתייכו דווקא לעולם שני (כגון סומליה וצפון וייטנאם).


== מאפיינים ==
למדינות "העולם השלישי" מספר מאפיינים דומים:

ברובן מתקיים משטר אוטוריטרי, דיקטטורי או מלוכני.
שחיתות שלטונית במידה רבה יחסית.
שירותי בריאות מינימליים, שיעור תחלואה גבוה בקרב האוכלוסייה, תוחלת החיים נמוכה ושיעור תמותת תינוקות גבוה.
שיעורי ילודה גבוהים, אשר יחד עם תוחלת החיים הנמוכה, יוצרים פלח רחב של אוכלוסייה צעירה.
רמת הכנסה לנפש נמוכה.
אחוזי האבטלה גבוהים מאוד; לחלופין, שיעור עובדים במשכורות נמוכות גבוה במיוחד.
שיעורי אלימות גבוהים.ישנם חוקרים (כגון עמנואל ולרשטיין), המתנגדים לניתוח הפוליטי של "עולם ראשון" מול "עולם שלישי", שכן לטענתם המדינות, אותן מזהים בדרך כלל כ"חברות", אינן אלא יחידות משנה בתוך מערכת עולמית בלתי שוויונית. במערכת זו ההתפתחות הכלכלית, המבנה החברתי ודפוס המשטר נובעים דווקא ממערכת היחסים הכוללת ומן המיקום היחסי בתוכה, ולא מתוך התפתחויות "אימננטיות" לכל אחת מיחידות המשנה; על כן הציע ולרשטיין ניתוח פוליטי של מסגרת מאוחדת של ליבה מול פריפריה.


== ראו גם ==
OLPC
OECD
העולם הראשון
העולם השני


== קישורים חיצוניים ==

העולם השלישי, באתר אנציקלופדיה בריטניקה (באנגלית)


== הערות שוליים ==
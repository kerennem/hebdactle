היקום הקולנועי של מארוול (באנגלית: Marvel Cinematic Universe או בקיצור MCU) הוא זיכיון קולנועי לעולם משותף, שמאגד סדרת סרטי גיבורי-על שוברי קופות של אולפני מארוול, המתבססים על חוברות הקומיקס של חברת מארוול קומיקס. הזיכיון כולל סרטי קולנוע נפרדים החולקים דמויות משנה, אזכורים או רמזים הקושרים את כולם זה לזה.
הסרט הראשון שהתחיל את היקום הקולנועי של מארוול היה "איירון מן" משנת 2008, כשלב ראשון בסדרת סרטים שהסתכמו בסרט "הנוקמים" של שנת 2012. השלב השני החל עם צאתו של הסרט "איירון מן 3" משנת 2013 והסתכם בצאת הסרט "אנטמן" משנת 2015. השלב השלישי החל עם צאתו של הסרט "קפטן אמריקה: מלחמת האזרחים" משנת 2016 והסתכם בסרט "ספיידרמן: רחוק מהבית" משנת 2019. שלושת השלבים מכונים "סאגת האינסוף". השלב הרביעי החל עם צאתו של הסרט "האלמנה השחורה" משנת 2021. אולפני מארוול הכריזו גם על שלב חמישי. היקום הקולנועי החל להתרחב עם שחרורם של סרטונים קצרים למדיות הביתיות בשנת 2011, וכן בשידורן של סדרת טלוויזיה ברשתות טלוויזיה שונות. סדרות טלוויזיה נוספות נמצאות בשלבי פיתוח.
רוב סרטי היקום הקולנועי של מארוול זכו להצלחה מסחרית. לאחר צאת "הנוקמים: עידן אולטרון", היקום הקולנועי של מארוול עבר את רף ההכנסות של זיכיון סרטי "הארי פוטר" והפך לזיכיון הסרטים בעל ההכנסות הגבוהות ביותר בעולם. הסרטים שבעצמם התבססו על חוברות קומיקס זכו לגרסה משלהם של חוברות קומיקס וסרטים קצרים. "הנוקמים: סוף המשחק" שהוא הסרט הרביעי מסדרת הנוקמים של מארוול, היה הסרט בעל ההכנסות הגבוהות ביותר בהיסטוריה, לאחר שעקף את הסרט אווטאר. נכון לשנת 2022, הוא הסרט השני בעל ההכנסות הגבוהות בהיסטוריה, בהפרש של כחמישים מיליון דולר מאוואטר, שהופץ להקרנה מחודשת בסין ב-2021.


== סרטי קולנוע ==

כמו כן, הוקצבו תאריכים נוספים בהם טרם שובצו סרטים: (34) 3 בנובמבר 2023, (35) 16 בפברואר, (36) 3 במאי, (37) 26 ביולי, וגם (38) 8 בנובמבר 2024. קווין פייגי מפיק את כל הסרטים בסדרה. הצטרפו אליו אבי ארד (איירון מן, הענק הירוק), גייל אן הורד (הענק הירוק), ואיימי פסקל (סרטי ספיידרמן).


== סדרות טלוויזיה ==


=== סדרות עלילתיות ===


=== סדרות לא עלילתיות ===


== פיתוח והפקה ==
כבר בשנת 2005, אולפני מארוול החלו לתכנן את הפקתם של סרטי קולנוע באופן עצמאי ולהפיצם דרך אולפני פרמאונט. בעבר, האולפנים היו שותפים להפקתם של סרטי גיבורי-על עם אולפני הפקה כמו סרטי קולומביה, ניו ליין סינמה ופוקס המאה ה-20, עמם היה להם חוזה לשבע שנים. לאולפני מארוול היו מעט מאוד רווחים מעסקאות עם אולפנים אחרים, ולכן רצו לשמור על חזון אמנותי וזכויות הפקה. נשיא האולפנים קווין פייגי הבין שחברת מארוול עדיין שמרה על הזכויות לחברי האוונג'רס, שלא כמו ספיידרמן ואקס-מן - שהזכויות להפקת סרטים המבוססים עליהם היו שייכות לסרטי קולומביה ולפוקס המאה ה-20, בהתאמה.
פייגי, חובב קומיקס בעצמו, חזה את הקמתו של יקום משותף, כשם שיוצרי הקומיקס סטן לי וג'ק קירבי יצרו בקומיקס שלהם בתחילת שנות ה-60 של המאה ה-20. כדי לגייס את הכסף הנחוץ, האולפנים נטלו הלוואה על סך כחצי מיליארד דולר לטווח של כשבע שנים מחטיבת ניהול ההון מריל לינץ'. תוכניתה של חברת מארוול הייתה להפיץ סרטים עצמאיים לדמויות הקומיקס שלה ואז לשלב אותם בסרט קרוסאובר. בתחילה, פייגי הגדיר את סדרת הסרטים בתור "יקום הקולנוע של מארוול", אך מאוחר יותר כונו הסרטים כחלק מסדרת "היקום הקולנועי של מארוול". בהמשך, מארוול קבעה שהיקום הקולנועי ייחשב כארץ-199999 בהמשכיות של יקום מארוול, אסופת יקומים חלופיים.
בנובמבר 2013, פייגי ציין שבעולם "אידיאלי", יציאתם של סרטים בכל שנה יכללו סרט המבוסס על דמות קיימת וסרט המבוסס על דמות חדשה, באומרו שמדובר בפורמט בעל ריתמיקה טובה. בשעה שלא תמיד נשמר המומנטום - כמו במקרה של "איירון מן 3" ו"תור: העולם האפל", הרי שבהחלט זהו משהו שניתן לכוון אליו, אם כי בהמשך התוודה שהוא אינו יודע אם הם ישמרו על המודל הקיים בכל שנה. בפברואר 2014, פייגי ציין שאולפני מארוול רוצים לחקות את הריתמיקה שחוברות הקומיקס פיתחו על ידי השתתפות בסרטים עצמאיים ואז יתאחדו יחדיו כמו באירוע גדול או סדרת קרוס-אובר. עם הכרזתו של השלב השלישי ולאחר מכן גם של השלב הרביעי, שיכללו סרטים עד לשנת 2022, אולפני מארוול יוציאו שלושה סרטים כל שנה מתוך אסטרטגיה שיווקית לשמר את קיומו של הזיכיון.


== סאגת האינסוף ==


=== השלב הראשון: הנוקמים מתאחדים ===
השלב הראשון נקרא בשם "הנוקמים מתאחדים" ומתוכו נוצר "פרויקט הנוקמים" שבו חמישה סרטים מובילים לסיום הפרויקט שבסרט השישי, מוצג כל חבורת הנוקמים מהקומיקס לתוך סרט קולנוע ראשון אחד.


==== איירון מן (2008) ====
 ערך מורחב – איירון מן (סרט)באפריל 2006, ג'ון פאברו נשכר כדי לביים את הסרט "איירון מן", בשיתוף פעולה עם התסריטאים ארתור מרקום, מאט הולוויי, מארק פרגוס והוק אוסטבי. רוברט דאוני ג'וניור לוהק לתפקיד הראשי בספטמבר אותה שנה כשהצילומים החלו במרץ 2007 והושלמו לבסוף ב-25 ביוני 2007.
הקרנת הבכורה של הסרט הייתה ב-14 באפריל 2008 בסידני, אוסטרליה, כשהסרט הסתיים עם סצנה שלאחרי כתוביות הסיום שחשפה את סמואל ל. ג'קסון בתפקיד ניק פיורי, המבקש לשוחח עמו על יוזמה בשם "הנוקמים".


==== הענק הירוק (2008) ====
 ערך מורחב – הענק הירוק (סרט, 2008)בינואר 2006, מארוול הכריזו כי זכויות ההסרטה של הענק הירוק נרכשו מידי אולפני יוניברסל, לאחר שב-2003 כבר נעשה סרט על דמות הענק הירוק, בשם "הענק". לואי לטריה נבחר לביים לצד התסריטאי זאק פן. באפריל אותה שנה אדוארד נורטון לוהק לתפקיד הראשי וההפקה יצאה לדרך ביולי 2007, כשהצילומים התרחשו בטורונטו, ניו יורק ובריו דה ז'ניירו.
רוברט דאוני ג'וניור הופיע בקצרה בסצנה שלאחר כתוביות הסיום בתפקיד טוני סטארק, במאמציו להרכיב צוות, כחלק ממגמה של מארוול לקשר בין כל הסרטים של היקום הקולנועי. בסרט הקצר "היועץ" ("The Consultant") התברר כי סטארק נשלח על מנת לשכנע את גנרל רוס לא לשחרר את בלונסקי מהכלא עבור יוזמת הנוקמים כמו שרוצים במועצת הביטחון העולמית.


==== איירון מן 2 (2010) ====
 ערך מורחב – איירון מן 2עקב הצלחת "איירון מן" במאי 2008, מארוול הודיעו כי הם נמצאים בעיצומה של הפקת סרט ההמשך. ביולי אותה שנה ג'ון פאברו שב לתפקיד הבימוי. הצילומים החלו באפריל 2009, כאשר בסצנה שלאחרי כתוביות הסיום נחשף פטישו של תור כרמז לסרט הבא בסדרת סרטי היקום הקולנועי של מארוול.


==== תור (2011) ====
 ערך מורחב – תור (סרט)מתיו ווהן נבחר לביים את הסרט באוגוסט 2007, אך במאי 2008 הוא פרש ולבסוף בספטמבר נבחר קנת בראנה כבמאי הסרט. במאי 2009, כריס המסוורת' לוהק לתפקיד תור, בעוד טום הידלסטון לוהק לתפקיד נבל-העל לוקי. ההפקה החלה בינואר 2010 בלוס אנג'לס והושלמה באפריל 2010.
בסצנה שלאחר כתוביות הסיום מופיעה הקובייה הקוסמית (שמכונה בסרט בשם "טסרקט"), המהווה כלי עלילתי בסרט "הנוקמים".


==== קפטן אמריקה: הנוקם הראשון (2011) ====
 ערך מורחב – קפטן אמריקה (סרט, 2011)באפריל 2006 מארוול שכרו את דייוויד סלף כתסריטאי ואת ג'ו ג'ונסטון כבמאי. במרץ 2010 כריס אוונס לוהק לתפקיד קפטן אמריקה כשהוגו וויבינג לוהק לתפקיד הגולגולת האדומה. ההפקה החלה ביוני 2010 והושלמה כמה חודשים לאחר מכן. הסרט יצא להקרנת בכורה ב-19 ביולי 2011 בארצות הברית.
בסצנה שלאחר כתוביות הסיום מופיע סמואל ל. ג'קסון בתפקיד ניק פיורי בעודו מגייס את קפטן אמריקה לצוות הנוקמים.


==== הנוקמים (2012) ====
 ערך מורחב – הנוקמים (סרט)כבר ביוני 2007, התסריטאי זאק פן החל בכתיבת התסריט ל"הנוקמים". באפריל 2010, ג'וס וידון חתם על חוזה לביים את הסרט, כשכבר בשלבי הפקה מוקדמים אולפני מארוול הכריזו כי אדוארד נורטון לא ישוב לגלם את הענק הירוק וביולי 2010 לוהק מארק רופאלו במקומו.
באוקטובר 2010 חברת וולט דיסני, אשר מארוול נמצאת בבעלותה, הסכימה לשלם לאולפני פרמאונט 115 מיליון דולר עבור זכויות ההפצה הבינלאומיות עבור "הנוקמים", ועבור הסרט "איירון מן 3". הצילומים החלו באפריל 2011 באלבקרקי, ניו מקסיקו, נמשכו בקליבלנד, אוהיו והושלמו בספטמבר אותה שנה בניו יורק.
בסצנה שלאחר כתוביות הסיום נראתה דמותו של הטיטאן המטורף תאנוס כהכנה להיותו הנבל בסרטים מאוחרים יותר ביקום של מארוול.


=== השלב השני: עידן אולטרון ===


==== איירון מן 3 (2013) ====
 ערך מורחב – איירון מן 3בפברואר 2011 שיין בלאק נשכר לביים את "איירון מן 3". התסריט נכתב על ידי דרו פירס והצילומים החלו במאי 2012 בקרוליינה הצפונית. הצילומים נערכו גם בסין, פלורידה ובלוס אנג'לס. הסרט התמקד בחוויות שחש טוני סטארק לאחר אירועי הנוקמים, כשהוא מבין כי אינו גיבור העל היחיד בעולם.
בסצנה שלאחר כתוביות הסיום נראה מארק רופאלו כשהוא מגלם שוב את תפקידו של ד"ר ברוס באנר, ומשמש כמעין פסיכולוג לטוני סטארק.


==== תור: העולם האפל (2013) ====
 ערך מורחב – תור: העולם האפלסרט ההמשך לתור, הוכרז כבר ביוני 2011 ותחילה הסרט יועד לצאת לאקרנים ביולי 2013. אלן טיילור חתם על חוזה לבימוי הסרט בדצמבר 2011 ותאריך היציאה לאקרנים נדחה ל-8 בנובמבר 2013. שם הסרט הוכרז כבר בשלבים מוקדמים של ההפקה שיצאה לדרך בספטמבר 2012 ("תור: העולם האפל") והצילומים נערכו באיסלנד ובלונדון כשמרבית צוות השחקנים מהסרט הראשון גילמו את תפקידם גם בסרט ההמשך. הסרט מתמקד בהתמודדותו של תור מול קימתו של אויב עתיק המאיים להשמיד את תשע הממלכות, לרבות אסגארד תחת הטלת אימה גם על תושבי כדור הארץ. על מנת להביס את האויב תור מבין שעליו לשתף פעולה עם אחיו החורג, לוקי, חרף האיבה הרבה השוררת ביניהם.
בסוף הסרט נראים שלושה קטעים תוך כדי ולאחר הכתוביות:
הקטע הראשון הוא של שיחה בין ת'ור לאביו אודין על המלוכה ועל לוקי שבסיומו נראה לוקי כמגלם את דמותו של אודין בשיחה עם תור.
בקטע השני נראים סיף ווולסטאג כאשר הם מגיעים לאספן טנליר טיוואן על מנת למסור לו את ה"איתר". וולסטאג טוען כי ה"טסרקט" כבר נמצא בכספת של אסגרד ולשים גם ה"איתר" ביחד איתו משמעות הדבר כי שתי אבני נצח יוחזקו באותו מקום וזהו לא דבר חכם במיוחד. לאחר עזיבת הלוחמים את המקום טיוואן אומר את המילים "אחת כבר בידינו, נשארו עוד חמש" - משפט המרמז על הופעת כפפת האינסוף בסרט ההמשך של הנוקמים.
בקטע השלישי נראה תור לאחר שהודיע לאביו שהוא לא מעוניין במלוכה כאשר הוא נוחת בחלון ביתה של ג'יין ומנשק אותה.
באוקטובר 2014, אושר שיצא סרט שלישי בסדרה בשנת 2017, שיקרא "תור: ראגנארוק".


==== קפטן אמריקה: חייל החורף (2014) ====
 ערך מורחב – קפטן אמריקה: חייל החורףסרט ההמשך ל"קפטן אמריקה" הוכרז באפריל 2012. ג'ו ואנתוני רוסו נשכרו לביים את הסרט ביוני אותה שנה וביולי הסרט הוכרז רשמית. כריס אוונס, סקרלט ג'והנסון, סבסטיאן סטן, סמואל ל. ג'קסון וקובי סמולדרס שבו לגלם את תפקידם של קפטן אמריקה, האלמנה השחורה, ג'יימס ברנס (הפעם כחייל החורף), ניק פיורי ומריה היל בהתאמה, כאשר הצטרפו אליהם אנתוני מאקי כפלקון, אמילי ואן קאמפ כסוכנת 13 ופרנק גרילו כברוק רומלאו. ההפקה יצאה לדרך באפריל 2013, במנהטן, ניו יורק ואחר כך עברה לוושינגטון ולקליבלנד, אוהיו. הסרט מתמקד בהתמודדותו של סטיב רוג'רס הן כגיבור-על והן כאזרח רגיל כשהוא מנסה להסתגל לחייו בעולם המודרני מכיוון שהוא הבין כי העולם השתנה מאז התעוררותו מהקיפאון וכי גילה כי עליו לחבור פעם נוספת אל האלמנה השחורה ואל חבר טוב נוסף, פלקון, על מנת לצאת יחד עם ניק פיורי ומריה היל למלחמה בארגון הידרה המסתתר בתוככי סוכנות "מגן" והוא מגלה כי חברו הטוב ביותר מימי מלחמת העולם השנייה בסרט הראשון, באקי בארנס הפך למתנקש משודרג שטוף-מוח הנקרא "חייל החורף" שנועד לשרת את הידרה.
הסצנה הראשונה באמצע כתוביות הסיום מתרחשת במעבדת הידרה, היכן שברון סטרוקר מחזיק בשרביט של לוקי ובשני אסירים - אחד עם מהירות על-אנושית (קוויקסילבר) ואחת עם כוחות טלקינטיים (מכשפת השני). דמויות אלה יופיעו בסרט "הנוקמים: עידן אולטרון". בסצנה השנייה לאחר כותרות הסיום, חייל החורף עורך סיור בתערוכה של קפטן אמריקה במוזיאון הסמית'סוניאן כדי ללמוד על עברו.


==== שומרי הגלקסיה (2014) ====
 ערך מורחב – שומרי הגלקסיה (סרט)פיטר קוויל/סטאר לורד וקבוצה של לא יוצלחים הכוללת את גאמורה, דראקס המשמיד, רוקט וגרוט נלחמים כדי לשמור על ממצא עתיק ורב עוצמה מהישג ידיו של הנבל רונאן.
אולפני מארוול הודיעו על פיתוחו של הסרט ביולי 2012, בבימויו של ג'יימס גאן, לפי תסריט שלו ושל ניקול פרלמן. בפברואר 2013 לוהק כריס פראט לתפקיד הראשי כפיטר קוויל. צילומי הסרט נערכו באולפני שפרטון שבלונדון בין יולי לאוקטובר 2013, כאשר תהליך הפוסט פרודקשן הסתיים ביולי 2014. הקרנת הבכורה של הסרט נערכה ב-21 ביולי 2014 בהוליווד, והוא יצא לאקרנים ב-31 ביולי 2014.
באמצעות דיבוב ולכידת תנועה, השחקן ג'וש ברולין מגלם את דמותו של תאנוס, הנבל אשר הופיע בהופעת קמע בסצנה לאחר כתוביות הסיום של "הנוקמים".
בסצנה שלאחר כתוביות הסיום נראה "האספן" שותה יחד עם הווארד הברווז משקה ירוק על חורבות המוזיאון שלו.
גאן ציין שהסרט יקושר לסרט השלישי של הנוקמים.


==== הנוקמים: עידן אולטרון (2015) ====
 ערך מורחב – הנוקמים: עידן אולטרוןסוכנות S.H.I.E.L.D. התפרקה וחברי הנוקמים זקוקים למנוחה מאיומים חוזרים ונשנים. טוני סטארק יוצר את אולטרון, בינה מלאכותית תבונתית בעלת למידה עצמית, המסוגלת לזהות איומים ולשלוט בצבא הברזל של סטארק. אולם, הדברים משתבשים במהרה כאשר אולטרון מזהה את בני האדם בתור האויב הגדול ביותר ויוצא להכחידם מעל פני כדור הארץ.
סרט המשך ל"הנוקמים" הוכרז כבר במאי 2012, מעט לאחר צאתו לאקרנים של הסרט הראשון. באוגוסט אותה שנה נשכר שוב ג'וס וידון כבמאי וכתסריטאי. ביוני 2013, דאוני ג'וניור חתם על חוזה להשתתפות חוזרת בסרטים השני והשלישי. בכנס קומיק-קון 2013, שנערך בסן דייגו הוכרז שמו הרשמי של הסרט, "עידן אולטרון", וכחודש לאחר מכן לוהק ג'יימס ספיידר לגלם את דמותו של אולטרון באמצעות דיבוב ולכידת תנועה. הצילומים החלו ב-11 בפברואר 2014, כשבין אתרי הצילום נמנים אולפני שפרטון, יוהנסבורג, מצודת ברד, ואל ד'אוסטה וסיאול.
בסצנה שבאמצע כתוביות הסיום נראה תאנוס לוקח את כפפת האינסוף ומכריז שיצא לאסוף את אבני האינסוף בעצמו.


==== אנטמן (2015) ====
 ערך מורחב – אנטמן (סרט)הנוכל סקוט לאנג חייב לעזור למורו הרוחני הנרי פים ולהגן על המסתורין שאופף את טכנולוגיית איש הנמלה, שמאפשר למשתמשיו להקטין את ממדי גופם אך להעצים את כוחם.
את הסרט צפוי היה לביים הבמאי אדגר רייט על פי תסריט מאת ג'ואי קורניש, וצילומי מבחן שלו אף הוקרנו בכנס קומיק-קון 2012, אך ביוני 2014 רייט עזב במפתיע את הפרויקט ובמקומו נבחר הבמאי פייטון ריד. הסרט יצא לאקרנים ב-16 ביולי 2015. המפיק ונשיא מארוול קווין פייגי אישר כי "אנטמן" יהיה הסרט הראשון בשלב השלישי של היקום הקולנועי של מארוול, אבל לאחר מכן באירוע שהיה באוקטובר 2014 כשמפיק מארוול קווין פייגי הודיע את התכנון לשלב השלישי, אישר ש"אנטמן" יהיה חלק מהשלב השני ויסכם אותו. את דמותו של איש הנמלה השני, סקוט לאנג, מגלם השחקן פול ראד, בעוד מייקל דגלאס מגלם את הנרי פים, איש הנמלה הראשון.
בסצנה שלאחר הכתוביות, נראים קפטן אמריקה ופלקון כשהם משוחחים לגבי מציאתו של חייל החורף במקום נטוש. וילסון שואל את רוג'רס האם ליצור קשר עם טוני סטארק, ולאחר שרוג'רס טוען כי הם אינם יכולים בשל "ההסכמים", וילסון אומר כי הוא מכיר מישהו שיעזור, בכוונתו המרומזת לאיש הנמלה. סצנה זו מופיעה בשלמותה בסרט הבא - "קפטן אמריקה: מלחמת האזרחים".


=== השלב השלישי: מלחמת האינסוף ===


==== קפטן אמריקה: מלחמת האזרחים (2016) ====
 ערך מורחב – קפטן אמריקה: מלחמת האזרחיםבינואר 2014, במאי "קפטן אמריקה: חייל החורף" אנתוני וג'ו רוסו חתמו על חוזה לשוב ולביים את הסרט השלישי שמבוסס על דמותו של קפטן אמריקה, כשכריסטופר מרקוס וסטיבן מק'פילי שבו למלאכת התסריט. הסרט הוא חלק מהשלב השלישי של פרויקט הנוקמים ויצא לאקרנים ב-6 במאי 2016. באוקטובר 2014, דווח כי גם רוברט דאוני ג'וניור יופיע בסרט, שייקרא "קפטן אמריקה: מלחמת האזרחים", אשר רבים מכנים אותו "הנוקמים 2.5" ויתבסס בחלקו על הקומיקס "מלחמת אזרחים". נוסף על אוונס ודאוני ג'וניור, גם סבסטיאן סטן, סקרלט ג'והנסון, אנתוני מאקי, אמילי ואן קאמפ, ג'רמי רנר, אליזבת אולסן, פול בטאני, דון צ'ידל, פול ראד ופרנק גרילו שבו לגלם את דמויותיהם של באקי ברנס, האלמנה השחורה, פלקון, שרון קרטר, הוקאיי, מכשפת השני, ויז'ן, וור משין, איש הנמלה וקרוסבונז. בסרט זה השחקן צ'דוויק בוזמן הופיע לראשונה בתפקיד טצ'אלה/הפנתר השחור, ואילו דמותו של ספיידרמן שולבה לראשונה לתוך היקום הקולנועי של מארוול, בגילום השחקן הבריטי טום הולנד.


==== דוקטור סטריינג' (2016) ====
 ערך מורחב – דוקטור סטריינג' (סרט, 2016)ביוני 2010 נשכרו תומאס דין דונלי וג'ושוע אופנהיימר לכתוב תסריט לעיבוד קולנועי על דמותו של דוקטור סטריינג'. בינואר 2013, קווין פייגי אישר כי הסרט על דוקטור סטריינג' יהיה חלק מהשלב השלישי לפרויקט הנוקמים. ביוני 2014 נשכר סקוט דריקסון לביים את הסרט, כאשר עוד באותו חודש נשכר התסריטאי ג'ון ספייץ' לעבוד על שכתוב התסריט. תהליך הפרה פרודקשן החל ביוני 2014, כשתהליך הצילומים החל בנובמבר 2015 והסתיים באפריל 2016. עוד באוקטובר 2014 לוהק בנדיקט קמברבאץ' לתפקיד הראשי, כאשר בחודשים מאי ויוני 2015 לוהקו גם טילדה סווינטון לתפקיד העתיק וצ'יווטל אגיופור לתפקיד ברון מורדו. השחקן מאדס מיקלסן לוהק לתפקיד הנבל בסרט. הסרט יצא לאקרנים ב-4 בנובמבר 2016.


==== שומרי הגלקסיה: חלק 2 (2017) ====
 ערך מורחב – שומרי הגלקסיה: חלק 2בכנס קומיק-קון שנערך ביולי 2014 בסן דייגו אושר על ידי התסריטאית ניקול פרלמן שג'יימס גאן יחזור לכתוב ולביים את סרט ההמשך ל"שומרי הגלקסיה". הסרט יצא לאקרנים ב-5 במאי 2017. תאריך יציאתו בישראל הוקדם ל-2 במאי כדי שהבכורה תהיה ביום העצמאות.


==== ספיידרמן: השיבה הביתה (2017) ====
 ערך מורחב – ספיידרמן: השיבה הביתהבדצמבר 2014, לאחר מתקפת ההאקרים על סרטי סוני, נחשפו התכתבויות בין יו"ר סרטי סוני איימי פסקל ונשיא החברה דאג בלגרד. תכתובות אלה ציינו שסרטי סוני מעוניינים שאולפני מארוול יפיקו טרילוגיה חדשה של סרטי ספיידרמן, בו בעת שחברת סוני תשמור על זכויות ההפצה והשיווק. בנוסף, חברת מארוול רצתה לכלול את דמותו של ספיידרמן בסרט "קפטן אמריקה: מלחמת האזרחים". הדיונים בין שתי חברות ההפקה הופסקו באותה עת, משום שסוני רצו להמשיך עם לוח הזמנים שלהם לסרטי ספיידרמן.אולם, בפברואר 2015, סרטי סוני ואולפני מארוול הוציאו הצהרה משותפת לפיה סוני תפיק סרט ספיידרמן חדש בהפקה משולבת של איימי פסקל וקווין פייגי, וזאת לאחר שהדמות תופיע בסרט נוסף של היקום הקולנועי של מארוול. תאריך הסרט נקבע ל-7 ביולי 2017.ביוני 2015 נודע כי השחקן הבריטי הצעיר טום הולנד נבחר לגלם את דמותו של ספיידרמן בסרט זה, שיבוים על ידי ג'ון וואטס.באפריל 2016 פורסם שמו של הסרט: "ספיידרמן: השיבה הביתה".


==== תור: ראגנארוק (2017) ====
 ערך מורחב – תור: ראגנארוקבאוקטובר 2014 אולפני מארוול הצהירו כי הסרט השלישי בסרטים המבוססים על דמותו של תור ייקרא "תור: ראגנארוק" וכי הסרט יתמקד בקורות מלחמה כללית שתביא לחורבן העולמות. טום הידלסטון, אנתוני הופקינס, מארק רופאלו ואידריס אלבה שבו לגלם את דמויותיהם של לוקי, אודין, ברוס באנר/הענק הירוק והיימדל, ואליהם הצטרפו קייט בלאנשט כהלה, קארל אורבן כמוציא להורג, טסה תומפסון כוולקיריה וג'ף גולדבלום כגראנדמאסטר. בספטמבר 2015 נודע כי הפקה וצילומי הסרט יחלו באולפני פיינווד באטלנטה שבג'ורג'יה, ארצות הברית. הסרט יצא לאקרנים ב-3 בנובמבר 2017.
בסצנה שלאחר הכתוביות רואים את תור, לוקי, האלק וולקיריה בחללית כשממולם עולה חללית אחרת, מצי החלליות של תאנוס.


==== הפנתר השחור (2018) ====
 ערך מורחב – הפנתר השחור (סרט)אולפני מארוול הצהירו באוקטובר 2014, כי צ'דוויק בוזמן יגלם את דמותו של הפנתר השחור קודם בסרט "קפטן אמריקה: מלחמת האזרחים" ולאחר מכן בסרט סולו על הדמות הפנתר השחור, שיצא לאקרנים ב-16 בפברואר 2018. את הסרט עתיד לביים הבמאי ראיין קוגלר. הפקת הסרט כבר החלה ובאוקטובר 2016 וצילומי הסרט החלו בינואר 2017. לקאסט הצטרפו מייקל בי. ג'ורדן בתור אריק קילמונגר, דנאי גורירה בתור אוקויה, לטישה רייט בתור שורי ולופיטה ניונגו בתור נאקיה.


==== הנוקמים: מלחמת האינסוף (2018) ====
 ערך מורחב – הנוקמים: מלחמת האינסוףאולפני מארוול הצהירו כי בכוונתם להוציא את סרט ההמשך ל"הנוקמים: עידן אולטרון". הסרט "הנוקמים: מלחמת האינסוף" ייצא ב-27 באפריל 2018 . לדברי המפיקים הסרט הוא סיכום לדרך שהחלה מאז "איירון מן". סרט זה יבוסס חלקית על עלילתה של סאגת האינסוף. אולפני מארוול שתלו את הזרעים למלחמת האינסוף בסרטים מוקדמים יותר על ידי הצגתן של שש אבני האינסוף ככלי עלילתי. עד כה הוצגו חמש מתוך ששת האבנים: הטסרקט (אבן החלל) בסרט "קפטן אמריקה", השרביט של לוקי (אבן המחשבה) בסרט "הנוקמים" שבהמשך שובצה על מצחו של ויז'ן בסרט "הנוקמים: עידן אולטרון", האית'ר (אבן המציאות) בסרט "תור: העולם האפל", הכדור (אבן הכוח) בסרט "שומרי הגלקסיה" והעין של אגאמוטו (אבן הזמן) בסרט "דוקטור סטריינג'". האבן השישית היא אבן הנשמה, ואותה משיג ת׳אנוס במהלך הסרט ומשלם עליה מחיר כבד כשעל מנת לקבל את האבן, ת׳אנוס נאלץ להרוג את בתו המאומצת גאמורה (שומרי הגלקסיה).


==== אנטמן והצרעה (2018) ====
 ערך מורחב – אנטמן והצרעהאולפני מארוול הצהירו באוקטובר 2015, כי סרט המשך ל"אנטמן" בשם "אנטמן והצרעה" ייצא לאקרנים ב-6 ביולי 2018. הבמאי פייטון ריד ביים את הסרט לאחר שביים את הסרט הראשון. בסרט זה האנק פים (מייקל דאגלס) מגלה כי יכול להיות שאשתו, ג׳נט ואן-דיין (מישל פייפר), שנאבדה בתחום הקוונטי, עדיין בחיים. אנטמן (פול ראד) ובתם של האנק וג׳נט, הופ או הצרעה (אוונג׳לין לילי) יוצאים לחקור ולהציל את ג׳נט.


==== קפטן מארוול (2019) ====
 ערך מורחב – קפטן מארוול (סרט)באוקטובר 2014 מארוול הצהירה כי סרט על הדמות קפטן מארוול ייצא לאקרנים ב-6 ביולי 2018 ויתמקד בדמותה של קרול דנברס. באפריל 2015 נודע כי התסריטאיות ניקול פרלמן ומג לאפוב נשכרו לכתוב את התסריט לסרט, באוקטובר 2015 נחשף כי הסרט ייצא לאקרנים ב-8 במרץ 2019. ביולי 2016 נודע על ליהוקה של השחקנית ברי לארסון לתפקידה של קרול דנברס/קפטן מארוול. בכנס קומיק-קון, סן דייגו 2017 נחשף כי הסרט יתרחש בשנות ה-90 של המאה ה-20, ובו תופיע דמותו הצעירה של ניק פיורי בגילומו של סמואל ל. ג'קסון, וכי הסרט יציג את אובדן אחת מעיניו. נוסף לכך נודע כי הסרט יציג את גזע הסקרול משני-הצורה ליקום הקולנועי, וכי הם ישמשו כאנטגוניסטים הראשיים בסרט. למרות זאת, במחצית השנייה של הסרט מתברר כי הסקרולים הם הטובים.


==== הנוקמים: סוף המשחק (2019) ====
 ערך מורחב – הנוקמים: סוף המשחקב-2013 החל הליהוק לסרטים הנוקמים מלחמת האינסוף ולנוקמים 4. במהלך שנה זו גם הוכרז השם: הנוקמים מלחמת האינסוף - חלק 2. האחים רוסו הצטרפו לפרויקט בתחילת 2015. ביולי 2016 האחים רוסו הודיעו שהסרט לא יהיה חלק שני של "מלחמת האינסוף", אלא סרט העומד בפני עצמו. שמו הסופי של הסרט הוכרז ונקרא הנוקמים: סוף המשחק. ב-20 ביולי 2019, הכנסות הסרט עברו את הכנסותיו של הסרט אוואטר מ-2009, ובכך הוא הפך לסרט המכניס ביותר בכל הזמנים.


==== ספיידרמן: רחוק מהבית (2019) ====
 ערך מורחב – ספיידרמן: רחוק מהביתבדצמבר 2016, האולפנים הודיעו כי סרט ההמשך ל"ספיידרמן: השיבה הביתה" ייצא ב-5 ביולי 2019. ב-24 ביוני 2018 פורסם שמו של הסרט החדש, וב-15 בינואר 2019 יצא הטריילר של הסרט. עלילת הסרט מתרחשת לאחר אירועי הסרט הנוקמים סוף המשחק. פיטר פארקר יוצא לחופשה עם חבריו בניסיון להתקרב לאמ-ג׳יי, כאשר ניק פיורי מנסה לעצור אותו ולהפוך להיות נוקם כמו טוני סטארק. בסצנה שבאמצע הכתוביות מתגלה בכתבה של ג'יי ג'ונה ג'יימסון שמיסטריו חשף לעיני כל את זהותו הסודית של פיטר פארקר.


== פוסט סאגת-האינסוף ==


=== השלב הרביעי: מלחמת המולטיוורס ===


===== האלמנה השחורה (2021) =====
 ערך מורחב – האלמנה השחורה (סרט, 2021)בפברואר 2014, קווין פייגי החל לחקור אחר אודותיה של האלמנה השחורה במטרה ליצור סרט אישי בכיכובה, שיתרחש בין אירועי הסרט קפטן אמריקה מלחמת האזרחים, לבין הנוקמים מלחמת האינסוף. בינואר 2018, ג'ף שייפר מונתה לתפקיד התסריטאית וביולי באותה השנה מונתה קייט שורטלנד לתפקיד הבמאית. בפברואר 2019, נד בנסון צורף לצוות הכותבים. הצילומים החלו במאי 2019 בנורווגיה ובממלכה המאוחדת והסתיימו בספטמבר באותה השנה. בסרט, נטשה רומנוף ואחותה, ילנה בלובה חוברות להורים המדומים שלהן וביחד הם מפילים את ה״חדר האדום״, בסיס סודי מרחף המיועד להכשרה ולאימונים לילדות יתומות לקראת הפיכתן למתנקשות המכונות "אלמנות שחורות". הסרט עתיד היה לצאת ב-1 במאי 2020, אך בשל מגפת הקורונה נדחה ל-9 ביולי 2021. הסרט בכיכובם של סקרלט ג'והנסון, פלורנס פיו, רייצ׳ל וייס, דייוויד הארבור ועוד.


===== שאנג-צ'י ואגדת עשר הטבעות (2021) =====
 ערך מורחב – שאנג-צ'י ואגדת עשר הטבעותבדצמבר 2018, מארוול החלה לפעול במהירות על מנת ליצור את שאנג-צ'י ואגדת עשר הטבעות, אשר יהיה סרט גיבורי העל הראשון בכיכובו של שחקן סיני כשחקן הראשי. התסריטאי הסיני אמריקאי דייוויד קלהאם מונה לתסריטאי. במרץ 2019, מארוול מינתה את דסטין דניאל קרטון לתפקיד הבמאי. בקומיקון 2019 פורסם כי סימו ליו הוא השחקן הראשי שמגלם את שאנג-צ׳י לצד אקוופינה שמגלמת את קייטי. הסרט תוכנן לצאת ב-9 ביולי 2021, אך בעקבות מגפת הקורונה ודחיית יציאת הסרט הקודם ביקום הוא יצא ב-3 בספטמבר 2021.


===== נצחיים (2021) =====
 ערך מורחב – נצחיים (סרט)באפריל 2019, מארוול החלה בחיפוש כותבים עבור הסרט "נצחיים". חודש לאחר מכן מאתיו וראיין פריקו מונו לתפקיד התסריטאים. קלואי ז'או מונתה לבמאית הסרט. והצילומים התחילו באוגוסט 2019. בקומיקון 2019, מארוול חשפה את צוות השחקנים הראשי הכולל את קומאיל ננג'יאני, ריצ'רד מאדן, אנג'לינה ג'ולי, סלמה הייק ועוד. הסרט מציג חבורה של דמויות חדשות לעולם הקולנועי ובפעם הראשונה הוצגה דמות גיבורת על חירשת. הסרט יצא לאקרנים ב-5 בנובמבר 2021.


===== ספיידרמן: אין דרך הביתה (2021) =====
 ערך מורחב – ספיידרמן: אין דרך הביתהבאפריל 2017, הוכרז שסרט שלישי בסדרת הסרטים של ספיידרמן נמצא בשלבי תכנון. עם זאת, באוגוסט 2019 דווח שאולפני דיסני וסוני לא הצליחו להגיע להסכם חדש שיאפשר לאולפני מארוול ולקווין פייגי להמשיך לקחת חלק בהפקת סרטי ספיידרמן, וכתוצאה מכך טום הולנד סיים את תפקידו בתור ספיידרמן ביקום הקולנועי של מארוול. לאחר המשך המשא ומתן, הודיעו האולפנים בספטמבר שהצליחו להגיע להסכם משותף שבו סוני ומארוול יפיקו את הסרט השלישי בסדרה בכיכובו של טום הולנד. הסרט יצא לאקרנים בישראל ב-16 בדצמבר2021. בסרט השתתפו גם טובי מגווייר ואנדרו גארפילד, ששניהם גילמו את דמות ספיידרמן בעבר, והשתתפותם בסרט עוררה סערה רבה והתרגשות מצד המעריצים.


===== דוקטור סטריינג' בממדי הטירוף (2022) =====
 ערך מורחב – דוקטור סטריינג' בממדי הטירוףבדצמבר 2018, חתם סקוט דריקסון לשוב וליצור סרט נוסף לדוקטור סטריינג'. מארוול החלה לחפש כותבים לסרט כשהמטרה היא להתחיל את הצילומים כבר בתחילת 2020. בנדיקט וונג ובנדיקט קמברבאץ' ישובו לשחק בתפקידים הראשיים שלהם כשאליזבת אולסן אשר משחקת את דמותה של ונדה מקסימוף ביקום הקולנועי תחבור לסרט כדמות ראשית. לבסוף, הסרט בוים על ידי סם ריימי ששב לז'אנר גיבורי העל אחרי 14 שנה, מאז צאת ספיידרמן 3 לאקרנים. הסרט נחשב כסרט אימה, מה שהופך את דוקטור סטריינג' בממדי הטירוף ל"סרט האימה הראשון ביקום הקולונעי של מארוול". הסרט יצא לאקרנים בישראל ב-5 במאי 2022.
הסרט מתכתב באופן ישיר עם הסדרה וונדה-ויז'ן אשר שודרה בדיסני+, שילוב אשר הופך את הסרט לראשון ביקום הקולנועי שמתכתב עם סדרת טלוויזיה.


===== תור: אהבה ורעם (2022) =====
 ערך מורחב – תור: אהבה ורעםביולי 2019, טאיקה וואטיטי אשר היה הבמאי של תור: ראגנארוק חתם על חוזה לסרט המשך ורביעי של תור "תור: אהבה ורעם". כריס המסוורת' וטסה תומפסון ישובו לשחק את תפקידם כתור וולקיריה, בהתאמה, כשנטלי פורטמן תחזור לגלם את ג'יין פוסטר לאחר שנעדרה מהסרט תור: ראגנארוק, אך שהפעם היא תשוב כדמות בעלת כוחות על השווים לאלה של ת'ור. טסה תומפסון הודיעה במהלך הקומיקון כי דמותה היא דמות ביסקסואלית ובמהלך הסרט היא תחפש בתור מלך אסגרד את מלכת אסגרד. הסרט עתיד לצאת לאקרנים בישראל ב-7 ביולי 2022.


===== הפנתר השחור: ואקאנדה לנצח (2022) =====
 ערך מורחב – הפנתר השחור: ואקאנדה לנצחבאוקטובר 2018 במאי הסרט הראשון ריאן קוגלר חתם על חוזה ליצירת סרט נוסף בכיכובו של הפנתר השחור. במהלך כנס "דיסני אקספו", הוכרז הסרט באופן רשמי בשם הזמני "הפנתר השחור 2". ב-28 באוגוסט 2020, הלך לעולמו צ'דוויק בוזמן המגלם את דמותו של הפנתר השחור. בינואר 2021, בכנס המשקיעים של חברת וולט דיסני, קווין פייגי חשף שהסרט יתמקד בדמותה של שורי, אחותו של טצ'אלה, כיוון שדמות הפנתר השחור איננה בלעדית לגיבור אחד, אלא תפקיד העובר מאדם לאדם. במאי 2021, נחשף ששם הסרט יהיה "הפנתר השחור: ואקאנדה לנצח". הסרט צפוי לצאת לאקרנים ב־11 בנובמבר 2022.


===== אנטמן והצרעה: קוונטומאניה (2023) =====
 ערך מורחב – אנטמן והצרעה: קוונטומאניהבנובמבר 2020 אושר מאולפני מארוול שיתנו לפייטון ריד לסיים את טרילוגיית אנטמן על ידי הסרט השלישי. בינואר 2021 במהלך כנס המשקיעים וההכרזות של דיסני, קווין פייגי אישר באופן רשמי שייצא סרט שלישי ואף חשף את שמו: "אנטמן והצרעה: קוונטומאניה" ואושר שפול ראד, אוונג'לין לילי, מישל פייפר ומייקל דאגלס יחזרו לגלם את דמותיהם של סקוט לאנג, הופ ואן דיין, ג'אנט ואן דיין וד"ר האנק פים, בהתאמה. כמו כן, אושר שג'ונתן מג'ורס לוהק לתפקיד קאנג הכובש, האנטגוניסט הראשי בסרט, ושקתרין ניוטון לוהקה לתפקיד קאסי לאנג במקומה של אמה פורמן ששיחקה אותה בהנוקמים: סוף המשחק. הסרט צפוי לצאת ב-17 בפברואר 2023.


===== שומרי הגלקסיה: חלק 3 (2023) =====
 ערך מורחב – שומרי הגלקסיה: חלק 3במרץ 2017 החל ג'יימס גאן לעבוד על הסרט השלישי בסדרת שומרי הגלקסיה. ביולי 2018 פיטרה דיסני את גאן מתפקידו ככותב ובמאי הסרט בעקבות ציוציו השנויים במחלוקת בטוויטר, אך חזרה בה מהחלטתה באוקטובר. הצילומים עתידים להתחיל בסוף 2021 בלונדון, ויתרחשו גם באטלנטה. הסרט צפוי לצאת לאקרנים ב-5 במאי 2023.


===== המופלאות (2023) =====
 ערך מורחב – המופלאותבמהלך קומיקון 2019 שנערך בסן דייגו, הכריז קווין פייגי שסרט המשך לקפטן מארוול נמצא בשלבי פיתוח. בינואר 2021 במהלך כנס המשקיעים של חברת וולט דיסני, קווין פייגי חשף שברי לארסון תחזור לגלם את דמותה של קרול דנברס מהסרט הראשון ושהסרט יציג גם את דמותה הבוגרת של מוניקה רמבו בכיכובה של טיונה פאריס וגם את דמותה של קמאלה קאן בכיכובה של אימאן ולאני מהסדרה גברת מארוול. במאי 2021, נחשף ששם הסרט יהיה "המופלאות" ("The Marvels"). הסרט עתיד לצאת ב-28 ביולי 2023.


== סרטים עתידיים ==
במהלך שנת 2020\2021, מארוול פרסמה רשימה ארוכה של סרטים אשר עתידים לצאת, ללא תאריכים רשמיים. בנוסף, ב-10 בספטמבר 2021 מארוול פרסמה ארבעה תאריכי יציאה של סרטים עתידיים; 16 בפברואר 2024, 3 במאי 2024, 26 ביולי 2024, 8 בנובמבר 2024. לא פורסמו שמות הסרטים אבל ידוע שהם יכללו בשלב החמישי, כמו:

בלייד - סרט שעתיד לצאת בכיכובו של מהרשלה עלי כבלייד, בבימויו של בסאם טאריק. הסרט עתיד לצאת בשלב החמישי. קולו של בלייד נשמע מחוץ למסך כששאל שאלה את דיין וייטמן בסצנה לאחר הכתוביות בנצחיים.
ארבעת המופלאים - הסרט אמור לצאת אחרי בתחילת השלב החמישי, במקור ג'ון ווטס היה אמור לביים את הסרט, ובסוף פרש באפריל 2022
דדפול 3 - במהלך הקנייה של דיסני את פוקס, הוכרז על ידי בוב איגר, יו"ר דיסני, שיש מקום ביקום הקולנועי של מארוול לסרטים ברמת צפייה R כמו דדפול. בינואר 2021 הוכרז שראיין ריינולדס ימשיך באופן רשמי כדדפול ביקום הקולנועי של מארוול. ריינודלס אישר כי הצילומים יחלו במהלך שנת 2022.
קפטן אמריקה 4 - בסוף פרק הסיום של הסדרה הפלקון וחייל החורף, קווין פייגי הכריז על צאתו של הסרט הזה שיתמקד בדמותו של סאם וילסון כקפטן אמריקה החדש.
הנוקמים הצעירים - באפריל 2021 מארוול אישרה שהם רוצים לעשות סרט שיתמקד בדמותם של הנוקמים הצעירים כמו ויקאן וספיד שהופיעו בוונדה-ויז'ן, פטריוט שהופיע בפלקון וחייל החורף קייט בישופ שהופיעה בהוקאיי או אמריקה צ'אבס שהופיעה בדוקטור סטריינג' בממדי הטירוף .
ספיידרמן 4 - בנובמבר 2021 איימי פסקל אישרה שסרט רביעי בסדרה נמצא בפיתוח ושהוא יהיה הסרט הראשון בטרילוגיה חדשה של ספיידרמן.
שאנג-צ'י 2 - בדצמבר 2021 דווח כי סרט המשך לשאנג-צ'י ואגדת עשר הטבעות נמצא בפיתוח ודסטין דניאל קרטון צפוי לשוב לביים.
ת'אנדרבולטס - ביוני 2022 דווח כי סרט המבוסס על קבוצת הת'אנדרבולטס נמצא בפיתוח וצילומיו יתחילו בקיץ של שנת 2023.


== דמויות ==


=== דמויות מרכזיות ===
V - קול בלבד


=== דמויות משנה ===


== הכנסות הסרטים ==
"הנוקמים סוף המשחק" הוא הסרט השני המכניס ביותר בהיסטוריה.


== ביקורות ==
ביקורת חיובית נשמעה על יצירתו של יקום קולנועי משותף לראשונה בתולדות הקולנוע, אולם עם מעט סייגים. ג'ים וורל ממגזין "הראלד וריוויו" תיאר את יקום זה כ"מסובך" ו"מרשים", אך עם זאת ציין ש"ככל שיותר ויותר גיבורים מקבלים עיבודים קולנועיים משלהם, היקום בכללותו הופך ליותר מבלבל". קופי אאוטלו מ-"Screen Rant" מציין ש"בזמן שהנוקמים נחל הצלחה, היה לאולפני מארוול עדיין מספיק מקום לשפר את גישתם לבניית יקום קולנועי משותף".לאחר צאת "הנוקמים" במאי 2012, טים רוסו ממגזין בוסטון ציין שלמעט מספר מקרים כמו "הנוסע השמיני נגד הטורף" (2004), הרעיון של יקום משותף לא נשמע בעבר בהוליווד.


== טלוויזיה ==


=== סדרות ABC ===


==== סוכני S.H.I.E.L.D. ====
 ערך מורחב – סוכני S.H.I.E.L.D.סדרת הטלוויזיה "סוכני S.H.I.E.L.D." (שבע עונות) מביאה את הרכבתו של צוות סוכנים מיוחד בידי הסוכן פיל קולסון כדי לטפל במקרים מיוחדים וחריגים. הסדרה עלתה לשידור ב-24 בספטמבר 2013, ומככבים בה קלארק גרג בתפקיד הסוכן קולסון, מינג-נה ון בתפקיד הסוכנת מלינדה מיי, ברנט דלטון בתפקיד הסוכן גרנט וורד, קלואי בנט בתפקיד סקיי, איאן דה קייסטקר בתפקיד הסוכן ליאו פיץ ואליזבת' הנסטרידג' בתפקיד הסוכנת ג'מה סימונס. קובי סמולדרס, שגילמה את הסוכנת מריה היל בסרט "הנוקמים", הופיעה בפרק הפיילוט של הסדרה, ומופיעה גם בהמשך הסדרה.


==== הסוכנת קרטר ====
 ערך מורחב – הסוכנת קרטרבספטמבר 2013, חברת מארוול החלה לפתח סדרת טלוויזיה אשר שואבת השראה מהסרט הקצר "הסוכנת קרטר", בכיכובה של פגי קרטר. השחקנית היילי אטוול, שגילמה את קרטר בשני סרטי קפטן אמריקה ובסרט הקצר, הביעה התעניינות לשוב ולגלם את דמותה. התסריט לפרק הפיילוט נכתב בידי תסריטאי הסרטים של קפטן אמריקה, כריסטופר מרקוס וסטיבן מק'פילי. הסדרה נהגתה כבת 13 פרקים, אשר תתרחש בשנת 1946 ותתמקד בתיק חקירה אחד של קרטר. אם יאושרו עונות נוספות, הן יקדמו את העלילה בשנים נוספות ובתיקי חקירה נוספים, אחד לכל עונה. ב-8 במאי 2014, רשת ABC הזמינה רשמית את הסדרה לשידור. לאחר הצלחת העונה הראשונה הוחלט ליצור עונה שנייה שתעלה לאוויר ב-2016, והיא עלתה לשידור בתאריך 19 בינואר 2016.


==== הבלתי אנושיים ====
 ערך מורחב – הבלתי אנושיים (סדרת טלוויזיה)הסדרה "הבלתי אנושיים" מביאה את סיפורם של משפחת המלוכה של הבלתי אנושיים אשר מגורשת לכדור הארץ. בסדרה משתתפים אנסון מאונט כחזיז שחור, סרנדה סוואן כמדוזה, איזבל קורניש כקריסטל, קן ליונג כקארנאק, אים איקוואקר כגורגון ואיוואן רהון כמקסימוס. הסדרה עלתה לשידור ב-29 בספטמבר 2017.
לאחר ביקורות רעות במיוחד על הסדרה, היא בוטלה ב-11 במאי 2018.


=== סדרות נטפליקס ===
באוקטובר 2013 נודע, כי אולפני מארוול מתכננים ארבע סדרות דרמה ובנוסף גם מיני סדרה, בסך כולל של 60 פרקים, שיסופקו כווידאו על פי דרישה. כחודש לאחר מכן נודע, כי רשת נטפליקס תשדר סדרות לייב אקשן המתבססות על דמויותיהם של דרדוויל, ג'סיקה ג'ונס, איירון פיסט ולוק קייג', שיובילו למיני סדרה על קבוצת הדפנדרס. חברת דיסני הכריזה כי אם דמויות אלו יהיו מספיק פופולריות, הדבר יכול להוביל לסרטי קולנוע באורך מלא. ב-1 במרץ 2022, סדרות הטלוויזיה הללו הוסרו משירות הסרימינג, מכיוון שזכוית ההפצה עליהן יחזרו לדיסני. ב-16 במרץ הסדרות עלו לשירות הסרטרימינג דיסני פלוס תחת הכותרת "סאגת הדפנדרס".


==== דרדוויל ====
 ערך מורחב – דרדוויל (סדרת טלוויזיה)בפברואר 2014, הבמאי והכותב דרו פירס אישר שהסדרות יתקיימו ביקום הקולנועי של מארוול. עוד באותו חודש, מארוול יצאה בהצהרה לפיה ארבע הסדרות יצולמו בעיר ניו יורק, ויכללו 13 פרקים כל אחת. בסוף מאי 2014 נבחר צ'ארלי קוקס לגלם את דמותו של מאט מורדוק/דרדוויל, ואילו וינסנט ד'אונופריו נבחר לגלם את קינגפין. בהמשך, המפיק סטיבן ס. דינייט ציין בראיון שהסדרה תשאוב השראה מסרטים כדוגמת "הקשר הצרפתי", "אחר צהריים של פורענות" ו"נהג מונית" וכן תכלול אווירה מציאותית ומחוספסת בסגנון סדרת הפעולה המשטרתית "הסמויה".בעונתה השנייה של הסדרה, מאט מורדוק/דרדוויל מתמודד עם הגעתו של פורע-חוק אלים המכונה "המעניש" (ג'ון ברנתל), בנוסף להופעתה המחודשת של אלקטרה נאצ'יוס (אלודי יונג) המובילה למאבק בארגון היד. העונה השנייה עלתה לצפייה ישירה ב-18 במרץ 2016.
עונה שלישית עלתה לשידור ב-19 באוקטובר 2018.
הסדרה בוטלה על ידי נטפליקס ב-29 בנובמבר 2018.
ב-19 במאי 2022 דווח כי סדרה חדשה של דרדוויל נמצאת בפיתוח עבור שירות הסטרימינג דיסני פלוס.


==== ג'סיקה ג'ונס ====
 ערך מורחב – ג'סיקה ג'ונס (סדרת טלוויזיה)למיני סדרה "ג'סיקה ג'ונס" נבחרה קריסטין ריטר לתפקיד הראשי, בעוד מייק קולטר מגלם את לוק קייג', דייוויד טננט מגלם את זבדיה קילגרייב ורייצ'ל טיילור מגלמת את פטרישיה ווקר. עונתה הראשונה של הסדרה עלתה לצפייה ישירה ב-20 בנובמבר 2015, וזכתה לתשבחות רבות על המשחק והעלילה. העונה השנייה של הסדרה עלתה לצפייה ישירה ב-8 במרץ.
הסדרה בוטלה על ידי נטפליקס ב-18 בפברואר 2019, עם זאת העונה השלישית והאחרונה עלתה ב-14 ביוני 2019.


==== לוק קייג' ====
 ערך מורחב – לוק קייג' (סדרת טלוויזיה)כאשר ניסוי שהשתבש מעניק ללוק קייג' כוח על-אנושי ועור בלתי שביר, הוא הופך לנמלט אשר מנסה לשקם את חייו בהארלם, ניו יורק. קולטר שב לגלם את דמותו של קייג', כאשר לצוות השחקנים מתווספים מהרשללה עלי כקורנל "קוטונמאות'" סטוקס, סימון מיסיק כבלשית משטרת הארלם מיסטי נייט, תיאו רוסי כפושע הרחוב שיידס, אריק לאריי הארווי כסוחר הנשק וויליס סטרייקר/דיימונדבאק ואלפרה וודארד כפוליטיקאית מקומית בשם מריה דילארד. בנוסף, רוזריו דוסון שבה לגלם את דמותה של האחות קלייר טמפל, לאחר שגילמה אותה בשתי הסדרות הקודמות. הסדרה עלתה לצפייה ישירה ב-30 בספטמבר 2016.
העונה השנייה עלתה לצפייה ישירה ב-22 ביוני 2018.
הסדרה בוטלה על ידי נטפליקס ב-19 באוקטובר 2018.


==== איירון פיסט ====
 ערך מורחב – איירון פיסט (סדרת טלוויזיה)לאחר שנעדר במשך שנים, איש העסקים דני ראנד חוזר לניו יורק ונלחם בשחיתות בעירו באמצעות יכולות אמנויות לחימה ובאמצעות כוח "אגרוף הברזל" המסתורי. השחקן פין ג'ונס לוהק לגלם את דמותו של דני ראנד/איירון פיסט, כאשר לצוות השחקנים מתווספים ג'סיקה הנוויק כקולין וינג, דייוויד ונהם כהארולד מיצ'ם, ג'סיקה סטרופ כג'וי מיצ'ם וטום פלפרי כוורד מיצ'ם. הסדרה עלתה לצפייה ישירה ב-17 במרץ 2017.
העונה השנייה עלתה לצפייה ישירה ב-7 בספטמבר 2018.
הסדרה בוטלה על ידי נטפליקס ב-19 באוקטובר 2018.


==== המגנים ====
 ערך מורחב – המגנים (סדרת טלוויזיה)צ'ארלי קוקס, קריסטן ריטר, מייק קולטר ופין ג'ונס שבו לגלם את דמויותיהם של מאט מורדוק/דרדוויל, ג'סיקה ג'ונס, לוק קייג' ודני ראנד/איירון פיסט, בתפקידים ראשיים. הסדרה עלתה לצפייה ישירה ב-18 באוגוסט 2017.


==== המעניש ====
 ערך מורחב – המעניש (סדרת טלוויזיה)לאחר אירועי עונתה השנייה של הסדרה "דרדוויל", פרנק קאסל מוביל מלחמה בפשע בהלז קיטשן כפורע-החוק חסר המעצורים הידוע כ"מעניש". ג'ון ברנתל שב לגלם את דמותו של פרנק קאסל/המעניש, לאחר שגילמה בעונה השנייה של הסדרה "דרדוויל", ואליו יצטרפו בן בארנס כבילי רוסו, אבון-מוס באקרק כמיקרו ואמבר רוז רבה כדיינה מדני. הסדרה עלתה לצפייה ישירה ב-17 בנובמבר 2017.
העונה השנייה הוכרזה ב-12 בדצמבר 2018 ועלתה לשידור ב-18 בינואר 2019.
הסדרה בוטלה על ידי נטפליקס ב-18 בפברואר 2019.


=== סדרות הולו ===


==== הבורחים ====
 ערך מורחב – הבורחים (סדרת טלוויזיה)הסדרה מתמקדת בשישה בני נוער המגלים סוד אפל על הוריהם ונאלצים להילחם בהם. הסדרה עלתה לשידור ב-21 בנובמבר 2017. עונה שנייה הוכרזה ב-18 בינואר 2018 והיא עלתה לשידור ב-21 בדצמבר 2018. העונה השלישית והאחרונה עלתה לאוויר ב-13 בדצמבר 2019.


==== הלסטרום ====
הולו הזמינה שתי סדרות המבוססות על גוסט ריידר והאחים דיימון ואנה הלסטרום במאי 2019, מתוך כוונה לבנות יקום מקושר בין השניים באופן דומה לתוכניות נטפליקס של מארוול. חודש לאחר מכן, הולו החליטה לא להתקדם עם גוסט ריידר. העונה הראשונה והיחידיה של הלסטורם עלתה לאוויר ב-16 באוקטובר 2020 ובוטלה מאוחר יותר בדצמבר של אותה שנה.


=== סדרות Freeform ===


==== גלימה ופגיון ====
 ערך מורחב – גלימה ופגיון (סדרת טלוויזיה)הסדרה מתמקדת בטיירון ג'ונסון ות'נדי בואן, מתבגרים ממעמדים חברתיים שונים, שמקבלים כוחות-על מסתוריים ומגלים כי כוחותיהם פועלים בצורה הטובה ביותר כאשר הם זה לצד זה. אוליביה הולט ואוברי ג'וזף מגלמים את דמויותיהם של ת'נדי בואן/פגיון וטיירון ג'ונסון/גלימה, ואליהם מצטרפים אנדריאה רות', גלוריה ראובן, מיילס מסנדן, קארל לונדסטנט, טים קאנג וג'יי די אברמור בתפקידים הראשיים. הסדרה עלתה לשידור ב-7 ביוני 2018.
עונה שנייה ואחרונה הוכרזה ב-20 ביולי 2018 והיא עלתה לאוויר ב-4 באפריל 2019.


=== סדרות +Disney ===
כל אחת מהסדרות האלו קשורות ושייכות ליקום הקולנועי ומשפיעות על מה שקורה בו.


==== וונדה-ויז'ן ====
 ערך מורחב – וונדה-ויז'ןהסדרה עוסקת ביחסים בין וונדה מקסימוף וויז'ן, והתרחשה מיד אחרי "הנוקמים: סוף המשחק". בסדרה הופיעה גם גרסה מבוגרת יותר של מוניקה ראמבו, שנראתה לאחרונה בקפטן מארוול אך כילדה קטנה. לסדרה חזרו אליזבת' אולסן ופול בטאני והצטרפה טוניה פאריס. הסדרה יצאה בינואר 2021 ושודרה בכל יום שישי עד תחילת מרץ 2021.


==== הפלקון וחייל החורף ====
 ערך מורחב – הפלקון וחייל החורףהסדרה מתמקדת בדינמיקה שיש בין הפלקון וחייל החורף אחרי האירועים של הנוקמים סוף המשחק, כשהפלקון הוא קפטן אמריקה החדש, ומציגה כנבל את הברון זימו, שחוזר אחרי הופעתו בקפטן אמריקה: מלחמת האזרחים. לסדרה חזרו אנטוני מאקי וסבאסטיאן סטן ואליהם הצטרף דניאל בריהל. הסדרה יצאה במרץ 2021


==== לוקי ====
 ערך מורחב – לוקי (סדרת טלוויזיה)הסדרה עוסקת בלוקי מהיקום אליו חזרו איירון מן, קפטן אמריקה, הענק הירוק ואנטמן, רגעים ספורים אחרי שברח לנוקמים במהלך "הנוקמים סוף המשחק", כשהוא מחזיק באבן החלל - "הטסרקט". לסדרה חוזר טום הידלסטון בתפקיד לוקי וסופיה די מרטינו בתפקיד סילבי. עונתה הראשונה של הסדרה, שכללה שישה פרקים, עלתה לשידור ב-9 ביוני 2021 והסתיימה ב-14 ביולי 2021. לסדרה צפויה עוד עונה אך תאריך העלייה לאקרנים טרם פורסם.


==== מה אם...? ====
 ערך מורחב – מה אם...? (סדרת טלוויזיה)הסדרה עוסקת בכל פרק בהבט שונה בסיפור שאנו מכירים על אחת הדמויות. זו סדרת האנימציה הראשונה של היקום הקולנועי, המציגה את ג'פרי רייט בתור "הצופה", ישות השומרת וצופה אך לא מתערבת בנעשה ברב-יקום. השחקנים מהסרטים משתתפים בסדרה כמדובבים של דמויותיהם. הסדרה עלתה לשידור ב 11 באוגוסט 2021.


==== הוקאיי ====
 ערך מורחב – הוקאיי (סדרת טלוויזיה)הסדרה עוסקת בפרישה הסופית של הוקאיי, ומציגה לראשונה את קייט בישופ והפיכתה להוקאיי. ובנוסף מראה לנו עוד קטעים עם רונין. לסדרה חוזר ג'רמי רנר לגלם את הוקאיי והיילי סטיינפלד מגלמת את קייט בישופ. הסדרה עלתה לאוויר ב-24 בנובמבר 2021. הסדרה מציגה גם את חזרתם של פלורנס פיו כילנה בלובה מהסרט האלמנה השחורה ושל וינסנט ד'אונופריו כקינגפין מהסדרה דרדוויל ליקום הקולנעי של מארוול.


==== מון נייט ====
 ערך מורחב – מון נייט (מיני-סדרה)הסדרה עוסקת במארק ספקטור שאותו מגלם אוסקר אייזק, שכיר חרב שכמעט נהרג אך מקבל הזדמנות שנייה מאל הירח המצרי. הסדרה עלתה לאוויר ב-30 במרץ 2022.


==== גברת מארוול ====
 ערך מורחב – גברת מארוול (סדרת טלוויזיה)הסדרה תעסוק בקאמלה קאן, שאותה תגלם אימאן ולאני, נערה מתבגרת מוסלמית מניו ג'רזי שמקבלת כוחות על קוסמיים והופכת לגיבורת-על. הסדרה עלתה לשידור ב-8 ביוני 2022.


==== אני הוא גרוט ====
 ערך מורחב – אני הוא גרוטסדרת אנימציה על דמותו של גרוט משומרי הגלקסיה בזמן חייו כ"בייבי גרוט". וין דיזל ישוב לדובב את הדמות. הסדרה תעלה במלואה ב-10 באוגוסט 2022.


==== הענקית הירוקה ====
 ערך מורחב – הענקית הירוקה (סדרת טלוויזיה)הסדרה תעסוק בג'ניפר וולטרס, שאותה תגלם טטיאנה מסלני, שמקבלת כוחות לאחר תרומת דם מבן דודה, ברוס באנר. הסדרה מציגה גם את מארק ראפלו כברוס באנר ואת טים רות' כאבומיניישן. הסדרה עתידה לצאת ב-17 באוגוסט 2022.


==== שומרי הגלקסיה בספיישל חג המולד ====
ספיישל טלוויזיה שיעלה בדצמבר 2022 שיכלול את דמויותיהם של שומרי הגלקסיה. ג'יימס גאן, במאי סרטי "שומרי הגלקסיה", יכתוב ויביים את הספיישל הזה.


==== אקו ====
 ערך מורחב – אקו (סדרת טלוויזיה)סדרת המשך להוקאיי שתתמקד בדמותה של מיה לופז/אקו, אותה תשוב לגלם אלקווה קוקס. הסדרה עתידה לצאת במהלך שנת 2023.


==== פלישה סודית ====
 ערך מורחב – פלישה סודית (מיני-סדרה)הסדרה מבוססת על אירוע הקרוס-אובר פלישה סודית ותעסוק בפלישתם של גזע הסקרול משני הצורה לכדור הארץ והשתלבותם בעמדות מפתח תחת הסוואה. לסדרה חוזרים השחקנים סמואל ל. ג'קסון כניק פיורי, קובי סמולדרס כמריה היל ובן מנדלסון כתאלוס. הסדרה עתידה לצאת במהלך שנת 2023.


==== איירון הארט ====
סדרה על דמותה של רירי ויליאמס/איירון-הארט שתגלם דומיניק תורן, לאחר הופעתה בסרט הפנתר השחור: וואקנדה לנצח.


==== מלחמות השריון ====
 ערך מורחב – מלחמות השריון (סדרת טלוויזיה)הסדרה תתמקד בדמותו של וור משין אותו מגלם דון צ'ידל.


==== אגתה: בית הארקנס ====
 ערך מורחב – אגתה: בית הארקנססדרת המשך לוונדה-ויז'ן שתתמקד בדמותה של אגתה הארקנס, אותה תשוב לגלם קתרין האן.


==== ספיידרמן: שנה ראשונה ====
סדרת האנימציה תהווה כפריקוול לקפטן אמריקה: מלחמת האזרחים וספיידרמן: השיבה הביתה ותתמקד בדמותו של פיטר פארקר ובמסעו להפוך לספיידרמן.


==== הזומבים של מארוול ====
סדרת המשך לפרק החמישי של מה אם...? שתתמקד ביקום מקביל שורץ זומבים.


==== וונדר מן ====
ביוני 2022 הוכרזה סדרה שתתבסס על דמותו של סיימון ויליאמס/וונדר מן. במאי הסרט "שאנג-צ'י ואגדת עשר הטבעות", דסטין דניאל קרטון, יהיה אחד ממפיקי הסדרה.


== אזכור במדיות נוספות ==
 ערך מורחב – מוצרי מדיה נלווים ביקום הקולנועי של מארוולבנוסף לסרטי הקולנוע וסדרות הטלוויזיה, מתפתח היקום בסוגי מדיה נוספים. בין היתר, קיימת סדרה של חמישה סרטים קצרים (oneshot), שנוספו ל-DVD של סרטי הקולנוע. מתפרסמות חברות קומיקס רשמיות, שלרוב משלימות את אירועי הסרטים. קיים מספר סדרות רשת, פרסומות וספרים, המספרים על הנעשה ביקום.


== השפעה ==


=== אולפני סוני ===
 ערכים מורחבים – ספיידרמן (סדרת סרטים), יקום ספיידרמן של סוניבנובמבר 2013, סרטי סוני הודיעו על כוונתם להרחיב את היקום לסרטי ספיידרמן בסדרת "ספיידרמן המופלא" של הבמאי מארק ווב, כולל סרטי ספין אוף לדמויות משנה בזיכיון ספיידרמן, מתוך ניסיון לחקות את המודל שהותווה במארוול ובדי.סי. ווב ציין שהסרט הרביעי בסדרת הסרטים ייתכן ולא יהיה רק על ספיידרמן וכי ישנן עוד הרבה דמויות נוספות שיש להן "פוטנציאל קולנועי עצום".בדצמבר אותה שנה, אולפני סוני הכריזו על עיבודים קולנועיים לדמותו של ונום וששת המרושעים - שניים אשר מתקיימים ביקום "ספיידרמן המופלא". עם צאת הכרזה זו, מגזין IGN ציין שסרטי ספין-אוף אלה הם הדוגמה המובהקת ביותר להשפעה שיש לסרטי "הנוקמים" על הוליווד, בהם האולפנים עובדים על שילוב היקומים שלהם".במהלך מתקפת ההאקרים על סרטי סוני, הודלפה התכתבות דואר אלקטרוני אשר חשפה כי מארוול רצתה לרכוש חזרה את הזכויות על ספיידרמן ליצירת טרילוגיה חדשה, בה סוני יהיו מעורבים. למרות שיחות שנכשלו בתחילה, אולפני מארוול קבעו ב-9 בפברואר 2015 שדמותו של ספיידרמן תשולב ביקום הקולנועי ותופיע בסרט "קפטן אמריקה: מלחמת האזרחים" כדי שהסרט יהיה נאמן לחומר המקור, "מלחמת אזרחים".בסצנה לאחר הקרדיטים של ונום 2, אדי ברוק/ונום עובר ליקום הקולנועי של מארוול לנקודה של סוף הסרט ספיידרמן: רחוק מהבית. בסצנה שלאחר הכתוביות של ספיידרמן: אין דרך הביתה, ונום מופיע שוב אך חוזר ליקום המקורי שלו כשהוא משאיר אחריו חתיכה מהסימביוט של ונום.


=== פוקס המאה ה-20 ===
בנובמבר 2012, אולפני פוקס המאה ה-20 הכריזו על כוונתם להקים יקום קולנועי משלהם, ולהפיק סרטים לדמויות מארוול קומיקס שהיו כלולים בזכויות שלהם, כמו ארבעת המופלאים ואקס-מן. מארק מילר נשכר כיועץ המפקח על הפרויקט. "אקס-מן: העתיד שהיה" שיצא ב-2014, והוא הראשון מבין סרטי פוקס שמרחיבים את הזיכיון.


=== האחים וורנר ===
בשנת 2012 הכריזו האחים וורנר הודיעו על כוונתם להמשיך בתוכניתם להפיק סרט על ליגת הצדק. בשנת 2013 התחיל היקום הקולנועי של DC. התכנון המקורי היה לנקוט בגישה הפוכה מזו של אולפני מארוול על ידי הפקת סרטים אינדיבידואלים על הדמויות לאחר סרט משותף.


== ראו גם ==
יקום מארוול
מארוול קומיקס
יקום DC
היקום הקולנועי של DC
DC קומיקס
אולפני מארוול
אבי ארד


== קישורים חיצוניים ==
 "היקום הקולנועי של מארוול", באתר Rotten Tomatoes (באנגלית)
הכנסות כלל הזכיון, במסד הנתונים Box Office Mojo (באנגלית)
היקום הקולנועי של מארוול בפרויקט ויקיה של מארוול קומיקס
לוח הזמנים של היקום הקולנועי של מארוול (באנגלית)
אליחי וידל, יוצאים מהבועה || גיבורי העל המצוירים הצילו את הוליווד, באתר הארץ, 1 באוגוסט 2014
ציפי שמילוביץ, היקום האפשרי היחיד: כך מארוול הרגה את הקולנוע והמציאה אותו מחדש, באתר כלכליסט, 24 במאי 2018
נתנאל שלומוביץ, "האלמנה השחורה" סוף סוף קיבלה סרט משלה, באתר הארץ, 8 ביולי 2021


== הערות שוליים ==
השפות הגרמאניות הן אחד הענפים של השפות ההודו-אירופיות, שכולל את השפות שדיברו השבטים הגרמאניים שהתיישבו בצפון אירופה לאורך גבולות האימפריה הרומית, ואת השפות המודרניות שהתפתחו מהן.
נוטים לחלק את השפות הגרמאניות לשלוש קטגוריות: שפות גרמאניות מזרחיות, שפות גרמאניות מערביות, ושפות גרמאניות צפוניות.
כל השפות הגרמאניות המזרחיות נכחדו.
ישנם בעולם 515 מיליון דוברי שפות גרמאניות כשפות אם, רובם דוברי גרמנית (128 מיליון דוברים, רובם כשפת אם) או אנגלית (כמיליארד דוברים, אך רובם כשפה שנייה).
כל השפות הגרמאניות המודרניות נכתבות בימינו באלפבית הלטיני, למעט יידיש, הנכתבת באלפבית העברי.


== מאפיינים ==
השפות הגרמאניות מתאפיינות בכמה מאפיינים לשוניים ייחודיים:

חוק גרים – כלל חילוף העיצורים, שהוא מהמאפיינים הבולטים יותר. (לדוגמה: foot/Fuß/voet לעומת pied בצרפתית או pēda בלטבית).
הטעמת ההברה הראשונה במילה או ההברה הראשונה של השורש.
"אומלאוט", שינוי תנועה באמצע השורש. (לדוגמה: foot→feet/Fuß→Füße).
קיומם של פעלים חזקים ופעלים חלשים. פעלים חזקים הם פעלים אשר במעבר לצורות ה-past וצורות ה-perfect, משתנה בהם אות במרכז השורש (לדוגמה: ring→rang→rung/ringen→rang→gerungen); פעלים חלשים הם פעלים אשר במקרים אלו מתווספות אליהם סופיות כמו t או d (לדוגמה: look→looked→looked/fragen→fragte→gefragt).
יצירת שייכות על ידי הוספת ~s בסוף מילה (לדוגמה: man→man's/mann→mannes).
ערך הפלגה דומה (לדוגמה: rich→richer→richest/reich→reicher→reichst).
דמיון לקסיקלי רב באוצר המילים.


== סיווג ==

שפות גרמאניות מערביות
שפות גרמאניות עיליות
גרמנית
אלמאנית
לוקסמבורגית
יידיש
שפות גרמאניות תחתיות
הולנדית
אפריקאנס
לימבורגית
גרמנית תחתית
זיילנדית
שפות גרמאניות אינסולריות
פריזית
סקוטית
אנגלית
שפות גרמאניות צפוניות
שפות גרמאניות צפוניות קונטיננטליות
דנית
שוודית
נורווגית ספרותית
שפות גרמאניות צפוניות אינסולריות
איסלנדית
פארואזית
נורווגית חדשה
נורן (נכחדה)
שפות גרמאניות מזרחיות
בורגונדית (נכחדה)
ונדאלית (נכחדה)
לומברדית (נכחדה)
גותית (נכחדה)


== שפות מדוברות ==
עם השפות הגרמאניות נמנות:

גרמנית
יידיש
אנגלית
הולנדית
גרמנית תחתית
אלמאנית, המדוברת בחלקים שונים של גרמניה, שווייץ, צרפת, אוסטריה ואיטליה.
פריזית, שפה המדוברת בהולנד ובגרמניה
פארואזית, שפה קרובה לאיסלנדית המדוברת באיי פארו
אפריקאנס
דנית
שוודית
נורווגית
איסלנדית
גוטנית
לכודיש, מדוברת בשופפלוך בבוואריה
סקסונית עילית


== שפות שנכחדו ==
נורדית עתיקה
גותית
פרנקית  (Frankish)
לומברדית (Lombardic)
בורגונדית (Burgundian)
נורנית
ונדלית (Vandalic)


== קישורים חיצוניים ==

Re-Romanization of English
שפות גרמאניות, באתר אנציקלופדיה בריטניקה (באנגלית)
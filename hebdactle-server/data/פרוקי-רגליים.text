פְּרוּקֵי רַגְלַיִם (שם מדעי: Arthropoda, מיוונית: arthro - שפירושו מִפרָק; podos - שפירושו רגל) מהווים מערכה בממלכת בעלי החיים. בעלי החיים המשתייכים למערכה זו הם חסרי חוליות בעלי שלד חיצוני, גופם מחולק לפרקים והגפיים שלהם מחולקות לפרקים. מכאן, שמה של קבוצה זאת (להבדיל למשל מרכיכות, מערכה של חסרי חוליות, שלמשתייכים אליה אין פרקים).
זוהי המערכה הגדולה ביותר בעולם הטבע, והיא כוללת למעלה מ-1,134,000 מינים שונים - יותר מכל מיני בעלי החיים האחרים יחדיו. כ-80% מכלל בעלי החיים על-גבי כדור הארץ הם פרוקי-רגליים (מבחינת מספר הפרטים). לפרוקי הרגליים משתייכות כמה קבוצות ידועות מאוד של בעלי חיים, ובהן חרקים, עכבישים, עקרבים וסרטנים. מחלקת החרקים היא המחלקה הגדולה ביותר בעולם הטבע. למחלקה זו משתייכים יותר ממיליון מינים מתוארים. פרוקי הרגליים שונים בגודלם, ונעים מגודל של פלנקטון מיקרוסקופי (~0.25 מילימטר) ועד לגודל של סרטן עכביש יפני שאורכו מספר מטרים.


== המיון המדעי של פרוקי-רגליים ==
תת-מערכת בעלי כליצרות (Chelicerata)
מחלקת עכבישנים (Arachnida)
תת-מחלקת אקריות (Acari)
סדרת עקרבישאים (Amblypygi)
סדרת עכבישאים (Araneae)
סדרת קוצרים (Opiliones)
סדרת Palpigradi
סדרת דמויי עקרב (Pseudoscorpiones)
סדרת Ricinulei
סדרת עקרבאים (Scorpiones)
סדרת עכשובאים (Solifuga)
סדרת Uropygi
מחלקת בעלי כליצרות ימיים (Merostomata)
סדרת זנבות חרב (Xiphosura)
משפחת סרטני פרסה (Limulidae)
מחלקת עכבישנים ימיים (Pycnogonida)
משפחת Ammotheidae
משפחת Austrodecidae
משפחת Callipallenidae
משפחת Colossendeidae
משפחת Endeidae
משפחת Nymphonidae
משפחת Phoxichilidiidae
משפחת Pycnogonidae
משפחת Tanystylidae
קבוצת בעלי לסתות (Mandibulata)
תת-מערכת מרבי-רגל (Myriapoda)
מחלקת נדלים (Chilopoda)
מחלקת רבי-הרגליים (Diplopoda)
סדרת Pauropoda
סדרת סימפילה (Symphyla)
קבוצת Pancrustacea
תת-מערכת סרטנאים (Crustacea)
מחלקת סרטנים מסננים (Branchiopoda)
מחלקת Cephalocarida
מחלקת Malacostraca
מחלקת רגלסתיים
מחלקת צדפונאים Ostracoda
מחלקת Remipedia
על מחלקת שש-רגלים (Hexapoda)
סדרת Diplura
קבוצת Elliplura
סדרת Collembola
סדרת Protura
מחלקת חרקים אמיתיים (Insecta)הערות:

בשיטה המודרנית של המיון המדעי לא תמיד דרגת מיון מסוימת נכללת בדרגת המיון שמעליה. כלומר, סדרה של צמחים יכולה להיות כלולה במערכה ולא תהיה שייכת לאף מחלקה.


== אדפטציות שתרמו להצלחתם ==
שלד חיצוני נוקשה המכוסה קוטיקולה העשוי מחומר אורגאני בשם כיטין. מלבד מעטה הגנה לגוף השלד החיצוני מהווה מאחז לשרירים ומאפשר להם להפעיל כוח רב (יחסית לגודלם).
גפיים בעלות מפרקים (מכאן השם) וגפי-פה.
איחוי והתמחויות של מקטעי גוף.
מבני נשימה מיוחדים.
מערכות יעילות של עצבים ואברי חישה (בהם עיניים).
חלוקת עבודה (גלגול) במחזור החיים.
גיוון רב בגומחות האקולוגיות והתאמות מבנה הגוף וההתנהגות לאורח חייהם.


== קישורים חיצוניים ==
פרוקי-רגליים, באתר ITIS (באנגלית)
פרוקי-רגליים, באתר NCBI (באנגלית)
פרוקי-רגליים, באתר Animal Diversity Web (באנגלית)
פרוקי-רגליים, באתר האנציקלופדיה של החיים (באנגלית)
פרוקי-רגליים, באתר GBIF (באנגלית)
פרוקי-רגליים, באתר אנציקלופדיה בריטניקה (באנגלית)
מגדיר חרקים ופרוקי-רגליים בישראל - באתר של עוז ריטנר.
חרקים עולם קטן בגדול - חרקי ענק - האם יחזרו שוב?
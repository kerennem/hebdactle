סרטנים קצרי בטן שלעיתים מכונים רק סרטנים (שם מדעי: Brachyura) היא אינפרא-סדרה מסדרת מעשירי רגל של פרוקי-רגליים בעלי עשר רגליים החיים לאורך חופי ימים שונים. מצויים ביבשה, בים וכן בקרקעית האוקיינוס וחיים בכל העולם. קבוצה זו גדולה מאוד וכוללת 6,793 מינים ב-93 משפחות.


== מאפיינים ==
לסרטנים קצרי בטן שריון גדול, עיניים מרכזיות, צבתות גדולות ועשר רגליים מכופפות. הם בעלי בטן עגולה וחסרי זנב שריון. הגדול בסרטנים אלה הוא סרטן עכביש יפני שמגיע לאורך 37 ס"מ ולמשקל 19 ק"ג והוא פרוק הרגליים השני בגודלו בעולם, לאחר סרטן הקוקוס (Birgus latro). כמה מינים יודעים לשחות ממש אך רובם מעדיפים להיצמד לקרקע וחלקם חסרי כל יכולת להיכנס למים.
רוב הסרטנים מסננים מזון מיקרוסקופי מהחולות או ניזונים משיירים שמביא הים או מנבלות, אך כמה מינים צדים חיות אחרות - בעיקר סרטנים אחרים.
אלו המינים המוכרים ביותר של סדרת הסרטנאים. מיני סרטנים נוספים כמו סרטן נזיר, סרטן היטי, סרטן מלכותי אדום, סרטן אוקיינוס אדום ולובסטר גם מכונים סרטנים אך שייכים לתת-סדרות אחרות.
בשנת 2021, קבע מחקר שבוצע בבית הספר לכלכלה של לונדון כי סרטנים, לצד תמנונים ודיונונים, הם יצורים בעלי תודעה אשר "מסוגלים להרגיש כאב, עונג, רעב, צמא, חמימות, אושר, נחמה והתרגשות". בעקבות זאת הודיעה ממשלת בריטניה על הכללת סרטנים בחוק לרווחת בעלי חיים בעלי מודעות.


== מיון ==
בנוסף היו כלולים בקבוצה מינים רבים שנכחדו (למשל האוויתלמסוס).


== גלריה ==

		
		
		
		


== קישורים חיצוניים ==

סרטנים קצרי בטן, באתר ITIS (באנגלית)
סרטנים קצרי בטן, באתר NCBI (באנגלית)
סרטנים קצרי בטן, באתר Animal Diversity Web (באנגלית)
סרטנים קצרי בטן, באתר אנציקלופדיה בריטניקה (באנגלית)


== הערות שוליים ==
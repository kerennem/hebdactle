שארלוט (באנגלית: Charlotte) היא העיר הגדולה ביותר במדינת קרוליינה הצפונית שבארצות הברית. לפי הערכות, בעיר גרים 885,708 תושבים (2011), והיא העיר ה-15 בגודלה בארצות הברית. העיר נקראת על שמה של הנסיכה הגרמנית והמלכה הבריטית שארלוט ממקלנבורג-שטרליץ.


== היסטוריה ==
עד להתיישבות האירופית, התיישבו בסביבה שבטים אינדיאנים, אשר מרביתם מתו כתוצאה ממחלת האבעבועות השחורות. האזור בו יושבת כיום העיר שארלוט הייתה במהלך המאה ה-18 בצומת של דרך העגלות הגדולה, שהשתרעה מצפון לדרום, כשהצטלבה עם דרך מרכזית שהשתרעה ממזרח למערב. בשנת 1755 הקים אדם בשם תומאס פולק במקום את ביתו ותוך 13 שנים התעבה היישוב במקום ובשנת 1768 הוכר כעיירה.
בשנת 1770 מופו הכבישים במקום, כאשר החלק של דרך העגלות שעבר בעיירה כונה רחוב "טרייד" והחלק של הדרך החוצה אותה כונה רחוב "טריון", על שם ויליאם טריון, המושל המלכותי של צפון קרוליינה. העיירה נקראה על שם המלכה שרלוט ממקלנבורג-שטרליץ, אשתו הגרמניה של ג'ורג' השלישי, מלך הממלכה המאוחדת, בתקווה למצוא חן בעיניו. אולם היחסים עם המלך לא היו תקינים וב-20 במאי 1775, אנשי העיירה חתמו על הצהרת העצמאות של מקלנבורג, הצהרת עצמאות ראשונה בשלוש עשרה המושבות.
במהלך מלחמת העצמאות של ארצות הברית הייתה שארלוט נקודת חניה עבור כוחות בריטים ואמריקאים בזמנים שונים, וזכה לכינוי "קן צרעות" שניתן לו על ידי המפקד הבריטי ששבע במקום מרורים.
אמנם העיר נחשבת למוצא הפרסביטריאניזם בדרום ארצות הברית, אך נבנו בה כנסיות רבות מזרמים רבים, דבר שהקנה לשארלוט את הכינוי "עיר הכנסיות". אוכלוסיית העיר צמחה מאוד אחרי מלחמת האזרחים האמריקנית ולאחר בניית קווי רכבת בסביבת העיר. במהלך מלחמת העולם הראשונה נבנה בסיס צבאי ליד העיר. מרבית מהחיילים המשוחררים נשארו לגור בעיר, דבר שגרם לזינוק שני בגודל האוכלוסייה.
תעשיית הבנקאות בעיר פרחה במהלך שנות ה-70 וה-80 של המאה ה-20 והבנק אוף אמריקה התמקם בעיר. ב-2008 שארלוט הוערכה כמרכז הגדול ביותר של הבנקאות אחרי ניו יורק.
בשנת 1989 פגע סופת הוריקאן בעיר וגרמה לנזק רב.
במהלך השנים 2015–2016 התרחשו כמהומות גזע רבות בעיר, כתוצאה מהרג שנוי במחלוקת של אפרו-אמריקאים בידי שוטרים.


== תחבורה ==
בשטח העיר ממוקם נמל התעופה הבינלאומי "שארלוט דאגלס", שהוא השמיני בגודלו בארצות הברית. כשדה תעופה עתודתי מנוצל שדה הנמצא בקרבת העיר מונרו.


== דמוגרפיה ==
נכון לשנת 2015, גרים בעיר כ-827,000 בני אדם.


=== גזע ===
נכון לשנת 2010:

לבנים- 45.1%
אפרו-אמריקאים- 35%
היספנים- 13.1%
אסייתים- 5%
אינדיאנים- 0.5%
אחרים- 6.9%
שניים או יותר גזעים- 2.7%בשנת 1957 התפרסמה דורותי קאונטס כאחת התלמידות האפרו-אמריקאיות הראשונות שניסתה ללמוד בתיכון הארי הארדינג בשארלוט, אך נאלצה לנטוש את בית הספר לאחר הטרדות והצקות בלתי פוסקות מצד התושבים וחבריה לכיתה. חמישים שנים מאוחר מכן, בשנת 2008, העניק תיכון הארדינג לדורותי קאונטס תואר לשם כבוד, ובשנת 2010 היא קיבלה התנצלות פומבית מנציגי החבורה שהטרידה אותה ב-1957. תיכון הארדינג גם העניק את שמה של קאונטס לספרייה שלו, פעולה שרק לעיתים רחוקות מתבצעת עוד בחייו של אדם.


=== דת ===
לאורך ההיסטוריה ועד היום שארלוט היא עיר פרוטסטנטית, אך בעשורים האחרונים ישנם שינויים דמוגרפיים בנושא זה. אחד הזרמים המרכזיים ביותר בשארלוט כיום הוא הזרם הפרסביטריאניסטי. בנוסף על זרמים אלו, ישנם עוד זרמים נוצריים כגון המתודיזם, האדוונטיזם והבפטיזם.
בשארלוט ישנה הקהילה היהודית הגדולה ביותר בקרוליינה (כולל קרוליינה הדרומית). קהילה יהודית זו מונה כ-0.57% מכלל האוכלוסייה. לקהילה ישנם כשני בתי כנסת, עיתון יהודי, בית ספר יסודי ומרכז קהילתי.
כ-0.32% מתושבי העיר הם מוסלמים.
כ-51.91% מתושבי שארלוט הצהירו על עצמם כדתיים אדוקים, מה שמציב את שארלוט כעיר השנייה הדתייה ביותר במדינה אחרי וינסטון סיילם.


== פוליטיקה וממשל ==
השלטון המקומי מורכב מראש עיר הנבחר אחת לשנתיים (ללא מגבלות על אורך כהונה מצטבר) ומועצת העיר. ראש העיר אמנם אינו יכול להצביע במליאת המועצה (אלא אם כן יש תיקו), אך הוא יכול להטיל וטו על החלטות המועצה, זאת בניגוד לעיריות רבות בארצות הברית. את הוטו של ראש העיר ניתן לעקוף באמצעות תמיכתם של שני שלישים מחברי המועצה. מועצת העיר מורכבת מ-11 נציגים- 7 נבחרים במחוזות בחירה וכארבעה נבחרים על ידי כלל העיר.
בניגוד לערים אחרות בקרוליינה הצפונית, הבחירות לעירייה הן מפלגתיות. ראש העיר הנוכחי הוא מן המפלגה הדמוקרטית.
אמנם שארלוט נוטה להצביע למפלגה הדמוקרטית, אך ישנו ריכוז מצביעים גבוה למפלגה הרפובליקנית בדרום מרכז העיר.


== ערים תאומות ==
פרו ארקיפה, פרו
גרמניה קרפלד, גרמניה
הרפובליקה העממית של סין באודינג, הרפובליקה העממית של סין
רוסיה וורונז', רוסיה
צרפת לימוז', צרפת
פולין ורוצלב, פולין
ישראל חדרה, ישראל
קומאסי, גאנה


== קישורים חיצוניים ==

 אתר האינטרנט הרשמי של שארלוט
שארלוט, באתר אנציקלופדיה בריטניקה (באנגלית) שארלוט, סרטונים בערוץ היוטיוב
 צ'יפ ריד, Charlotte mayor talks DNC‏, 1 בספטמבר 2012, באתר CBS News - ריאיון עם אנתוני פוקס, ראש העירייה המספר על מצב העיר, שבוע לפני קיום הוועידה הדמוקרטית הלאומית בעיר (באנגלית)


== הערות שוליים ==
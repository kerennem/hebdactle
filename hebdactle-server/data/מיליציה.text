מיליציה היא כוח צבאי המורכב מקבוצת אזרחים שלא משתייכים לצבא סדיר. ישנן כמה פרשנויות פרטניות למושג:

כוח פרטי שאינו כפוף לשלטון ואינו נתמך על ידיו, למשל: ארגון טרור.
כוח הגנה המשמש לשמירה על קהילה, שטחה, רכושה וחוקיה.
כל אוכלוסייתה של קהילה, עיר, מדינה או רפובליקה הכשירה לגיוס צבאי.
בתקופת ברית המועצות, כוח המשטרה נקרא 'מיליציה' – בברית המועצות עצמה, בשאר מדינות ברית ורשה, וברפובליקה הפדרלית הסוציאליסטית של יוגוסלביה. עד היום זהו שמה של המשטרה בבלארוס, קירגיזסטן, טג'יקיסטן ואוזבקיסטן.
בצרפת נחשב המושג למוכתם וידוע לשמצה בעקבות הקמת והפעלת המיליציה הצרפתית בימי מלחמת העולם השנייה.
צבא של מדינת משנה של קונפדרציה.
צבא של מגזר חברתי בעת מלחמת אזרחים; בתקופה המודרנית נחשב קיומן של מיליציות חמושות ברוב המקרים כסימן להתפוררותו של הממשל במדינה בה הן מתקיימות (כך למשל, בזמן מלחמת האזרחים בלבנון היו מיליציות רבות).בעת החדשה, בה נעשה עיקר הלחימה בידי כוחות מקצועיים ומצומצמים, שימשו מיליציות כמעין צבא מילואים. באימפריות קולוניאליסטיות שימשו לעיתים מיליציות את השלטון, שלא יכול היה להציב יחידות סדירות בכל מקום ומקום.


== מקור המושג ==
מקור המושג מגיע מלטינית:

miles (נהגה /miːles/) – חייל
itia- (נהגה /iːtia/) – מצב, פעילות, איכות
militia (נהגה /mil:iːtia/) – שירות צבאי


== מיליציה בארצות הברית ==
הזכות להקים מיליציה היא זכות חוקתית מוגנת בארצות הברית, מכוח התיקון השני לחוקת ארצות הברית. לאורך ההיסטוריה של ארצות הברית התקיימו מיליציות מקומיות רבות, שהיו מעורבות באירועי פנים במדינות ובאירועים שבין המדינות לבין הממשל הפדרלי.


== ראו גם ==
גרילה
כוח צבאי למחצה


== לקריאה נוספת ==
לוטננט גנרל ר.ס. מקליין, ‏מידת האימון הדרושה לצבא קבע ולחיל מיליציוני, מערכות 56, אפריל 1949


== קישורים חיצוניים ==

מיליציה, באתר אנציקלופדיה בריטניקה (באנגלית)


== הערות שוליים ==
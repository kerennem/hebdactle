חיטת הלחם (שם מדעי: Triticum aestivum) המוכרת גם כחיטה, היא המין המתורבת (ובכלל) השכיח ביותר של דגן מהסוג חיטה.
כ-95% מתנובת החיטה היא "חיטת הלחם", שהיא הגידול הנפוץ ביותר בחקלאות והדגן בעל התנובה הגדולה ביותר. בתום 13 שנות מחקר הושלם הריצוף הגנטי של חיטת הלחם.


== מינוח ומיון חיטה וזני טיפוח ==
מספר מיני חיטה התפתחו בברירה מלאכותית. מגוון זה יצר ברבות השנים בלבול בזיהוי ובשיטות המיון של מיני החיטה, ושמותיה הותאמו לזיהוי גנטי ולמאפיינים צורניים למידע נוסף ראו .


=== מיני הטיפוח השכיחים ===
אלבימונטה (Albimonte)
מניטל (Manital)


== התפתחות ==
חיטת הלחם היא אלו-הקסאפלואיד(אלפולואיד בעל שישה עותקי כרומוזומים: זוג עותקים משלשה מינים שונים). מבין ששת עותקי הכרומוזומים, זוג מקורו במין "חיטת אינקורן" (Triticum urartu) וזוג מדגן המספוא Aegilops speltoides. בן כלאיים טבעי זה הוא מין חיטת הדורום שהתפתח לפני 580,000-820,000 שנים. מקורו של זוג עותקי הכרומוזומים הנותר בהכלאה טבעית שהתרחשה לפני 230,000-430,000 שנים עם המין "בן חיטה", בדומה לכוסמין, גנים מ"בן חיטה" מקנים לחיטת הלחם עמידות גבוהה יותר לקור מזו של מרבית מיני החיטה המאפשרת לגדלה גם באזורים בהם מזג האוויר ממוזג.


== היסטוריה ==
חיטת הלחם בויתה לראשונה במערב אסיה בראשיתה של התקופה הגאולוגית הנוכחית. ראו גם המהפכה החקלאית.
חיטה הגיעה לראשונה לאמריקה עם הכובשים הספרדים במאה ה-16, אך מקומה של צפון אמריקה כיצואנית דגנים מרכזית התאחר לתקופת יישוב המישורים הגדולים בשנות ה-70 של המאה ה-19. משק הדגנים העולמי הגיע לנקודת מפנה במהלך מלחמת העולם הראשונה עם הפסקת יצוא הדגנים מרוסיה, הוכפלה תנובת הדגן בקנזס.
ברחבי העולם, חיטת הלחם הוכיחה עצמה כמתאימה לאפייה התעשייתית המודרנית ולטעמם של ציבורים רחבים ודחקה רבים ממיני החיטה והדגנים האחרים. תופעה זו בולטת במיוחד במקומות בהם בעבר הייתה צריכה גדולה של דגנים שונים, למשל שיפון ושעורה באירופה.


== רבייה ==
למיני חיטה מודרניים גבעולים קצרים, בשל גנים "מפחיתי גובה" ( RHt genes) המנמיכים את רגישות הצמח להורמון חומצה ג'יברלטית המאריך תאים. גנים "מפחיתי גובה" נכנסו לשימוש בזני החיטה המודרניים בשנות ה-60 על ידי נורמן בורלוג, מזני "נורין 10" שגדלו במקור ביפן. פיתוח זה הפך בעל משמעות רבה בשל השימוש המוגבר בדשנים כימיים, שביתר הזנים מצמיחים גבעולים ארוכים שאינם יכולים לשאת את התפרחת וקורסים תחת העומס. כמו כן, השיבולים צומחות בגובה זהה, מאפיין חשוב עבור שיטת הקציר התעשייתית. פיתוח זה נחשב לאבן דרך במהפכה הירוקה.


== חיטה גמדית ==

חיטה גמדית (שם מדעי: Triticum compactum) קרובה לחיטת הלחם, אך מאופיינת בשיבולת קצרה ולכן גם צפופה יותר. מין זה לעיתים מוגדר כתת-מין של חיטת הלחם, ולא כמין בפני עצמו.


== ראו גם ==
המוציא לחם מן הגֵנים, ד"ר יונת אשחר, מכון דוידסון.


== קישורים חיצוניים ==

חיטת הלחם, באתר ITIS (באנגלית)
חיטת הלחם, באתר NCBI (באנגלית)
חיטת הלחם, בבסיס הנתונים ARKive (באנגלית)
חיטת הלחם, באתר האנציקלופדיה של החיים (באנגלית)
חיטת הלחם, באתר צמחיית ישראל ברשת
חיטת הלחם, באתר Tropicos (באנגלית)
חיטת הלחם, באתר GBIF (באנגלית)
חיטת הלחם, באתר The Plant List (באנגלית)
חיטת הלחם, באתר IPNI (באנגלית)


== הערות שוליים ==
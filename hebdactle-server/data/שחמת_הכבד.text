שחמת הכבד (באנגלית: Cirrhosis), או בשמה המקוצר שחמת, היא מחלה של הכבד, שבמהלכה הרקמות של הכבד נהרסות ומוחלפות ברקמה צלקתית, דבר הגורם להפרעה בזרימת הדם אל תאי הכבד ושיבוש פעילות הכבד.
המחלה נובעת מסיבוכים של דלקת כבד נגיפית מסוג B או C, צריכה מופרזת של אלכוהול, תזונה לקויה, חשיפה לרעלים, טפילים מסוימים, ובנוסף עקב נטילת תרופות כגון: מטרודקסט ועוד.
התסמינים לשחמת הם עייפות, אובדן תיאבון, ירידה במשקל ובחילות. אלו נגרמים בגלל פגיעה ביכולתו של הכבד לווסת את רמת המומסים בדם. תסמינים המופיעים בשלבים מאוחרים יותר של המחלה הם נטייה לדימומים ולהפרעות בקרישה, מיימת, ורידים בולטים, צהבת ועוד.
נכון להיום, הנזק הנגרם הוא בלתי הפיך, וההחלמה המוחלטת היחידה למחלה כרוכה בהשתלת כבד. אף על פי שגם אז התוצאה תלויה במצב החולה ובתדירות השחמת. גילוי מוקדם יכול לעכב את המחלה ולהפחית את הסיבוכים.


== קישורים חיצוניים ==

על שחמת הכבד מתוך אתר Doctors
שחמת הכבד, באתר אנציקלופדיה בריטניקה (באנגלית)
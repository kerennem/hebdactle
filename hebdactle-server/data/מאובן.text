מאובן הוא שריד צמח או אורגניזם (יצור חי) אחר, שתבנית גופו או צורתו השתמרו בשלמותם או באופן חלקי. 


== מאובן מנחה ==
מאובן מנחה הוא מאובן של בעל חיים או צמח אשר תפוצתו הגאוגרפית הייתה רחבה, אך שרד למשך זמן קצר (זמן קצר במונחים גאולוגיים, בהם גם מיליון שנים נחשבים זמן קצר).
בעזרת מאובנים מנחים, גאולוגים יכולים לתארך שכבות של קרום כדור הארץ, אם כי לא ניתן באמצעותם לקבל זמן מדויק, אלא חלון זמן משוער.


== מאובן גלעין ==
מאובן גלעין נוצר כאשר בשרה של חיה שמתה נאכל בידי חיות אחרות עד הישארות העצמות בלבד, ואז מצטברות שכבות של  חול ובוץ על גבי השלד והוא הופך לבסוף לאבן.


== מאובן דפוס ==
מאובן דפוס נוצר כאשר תחמוצות המצויות בסלע מחלחלות לתוך האורגניזם המת שנמצא עליו, מפרקות את החומר האורגני שלו ומשאירות חלל בסלע עם חותם מדויק של היצור.


== מאובן חותם ==
מאובן חותם נוצר  כאשר חיה משאירה את טביעת רגלה או גופה על פני האדמה ולאחר פרק זמן האדמה הופכת לסלע.


== מאובן השתמרות הגוף המקורי ==
ישנם מקרים בהם אורגניזמים חיים משתמרים בשלמותם (או כמעט בשלמותם) על ידי קפיאה מהירה של גופם בקרח או באדמה קפואה.


== מאובן ענבר ==
 ערך מורחב – ענברסוג נוסף של מאובן השתמרות הגוף המקורי נוצר כאשר אורגניזם זעיר (כגון נמלה או יתוש) טובעים בתוך שרף של עץ ומשתמרים בתוכו לתקופה ארוכה לאחר שמתו מחוסר חמצן.


== מאובן עצי ==
עץ מאובן (Petrified wood) הוא סוג של מאובן שבו מרכיביו האורגניים של העץ הומרו במינרלים, בדרך כלל סיליקט וקוורץ, ושימרו את המבנה המקורי של גזע העץ. תהליך ההמרה מתרחש במעמקי האדמה, כאשר העץ, בהרכבו המקורי, מכוסה בשכבות. בשל היעדר חמצן המרכיב החי הופך למרכיב דומם.
בארץ ישראל נמצאו מאובנים מסוג זה, בין השאר על פני השטח במכתש רמון. חלקם בצבע שחור, המעיד כי מקורם הוא בפחמן שהיה בעץ המקורי.
במערב האי לסבוס ביוון מצוי אחד היערות המאובנים היחידים בעולם, המתוארך 15-20 מיליון שנים לפני זמננו.


== גלריה ==


== דלק מאובנים ==
דלק מאובנים הוא דלק הנוצר מהתאבנות של אורגניזם בסביבה המחוסרת חמצן. גילם של האורגניזמים ושל דלק המאובנים שנוצר מהם הוא בדרך-כלל מיליוני שנים, ולעיתים אף מאות מיליוני שנים ויותר. דלקי המאובנים הם פחם (נוצר מצמחים), נפט (נוצר מבעלי-חיים ימיים בדרך כלל) וגז טבעי המכילים כמות גדולה של פחמן.


== ראו גם ==
מאובן חי
תת-מאובן
מאובן לאומי
אתר המאובנים בצ'נגג'יאנג


== קישורים חיצוניים ==
מגדיר המאובנים של ישראל
ארז גרטי, מהו מאובן?, במדור "מאגר המדע" באתר של מכון דוידסון לחינוך מדעי, 22 ביוני 2010
ארז גרטי, כיצד קובעים את גילו של מאובן?, במדור "מאגר המדע" באתר של מכון דוידסון לחינוך מדעי, 5 ספטמבר 2009
אבי בליזובסקי, ‏חוקרים בבריטניה: גילינו מאובני רקמות רכות של דינוזאורים, באתר "הידען", 21 ביוני 2015
 Digging and Preparing a Triceratops Skull, ביוטיוב
מאובן, באתר אנציקלופדיה בריטניקה (באנגלית)
הניו יורק טיימס, חוקרים זיהו מאובן של צמח בן 280 מיליון שנה, באתר הארץ, 23 במאי 2021
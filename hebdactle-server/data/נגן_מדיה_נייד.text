נגן מדיה נייד (באנגלית: portable multimedia player או PMP) המכונה לעיתים גם נגן וידאו נייד (portable video player או PVP), הוא מכשיר אלקטרוני אשר מסוגל לאחסן ולנגן מדיה דיגיטלית. מכשירי נגני המדיה הניידים מספקים יכולות דומות לתוכנות נגני המדיה, הן מבחינת המגוון והן מבחינת ההיקף. ישנם נגנים בעלי יכולת שמע ווידאו, וחלקם האחר מתמקדים בשמע בלבד.
בנוסף ליכולות הנ"ל, מכשירים אלו הם זולים, קטנים וניידים יותר, בהשוואה למחשבים (שעליהם תוכנת נגן מדיה). נגני המדיה מכילים אמצעי לאחסון נתונים כלשהו, בין אם בצורה חיצונית (כגון דיסקמן המנגן קובצי MP3), או אמצעי פנימי כגון זיכרון הבזק, דיסק קשיח או MicroDrive.
מאפיינים נוספים שמשולבים בחלק מנגני המדיה הניידים:

ממשקים חיצוניים לטעינת מדיה ממחשבים
מסך תצוגה קטן (לבקרת פעולה, הצגת שמות שירים, והצגת תמונות וסרטים)
יכולת פעולה כמקלט רדיו
יכולת פעולה כדיסק און קי
מיקרופון ו/או מצלמה מובנים
משחקים, לוח שנה, יומן פגישות וכו'.עם הזמן, התווספה יכולת נגינת המדיה גם לסוגי מכשירים נוספים, כגון מקלטי רדיו לרכב, מערכות סטריאו וטלפונים סלולריים.


== ראו גם ==
אייפוד - נגן מדיה נייד
Cowon - יצרן נגני מדיה ניידים
iriver - יצרן נגני מדיה קוריאני
סנדיסק - יצרנית נגני MP3
נגן מדיה (תוכנה)


== קישורים חיצוניים ==
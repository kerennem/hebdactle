כוריאוגרפיה היא היצירה של התנועה. פעולת "חיבור" מחול, כאשר השפה התנועתית היא חופשית ואינה מוגבלת. הכוריאוגרף (יוֹצֵר מְחוֹלוֹת על פי החלטת האקדמיה ללשון העברית) לא חייב להיות רקדן במקצועו. היצירה של התנועות נעשית אצל כל כוריאוגרף בדרכו שלו כאשר ברוב המקרים ישנו סגנון אישי שמנחה אותו. את תחום הכוריאוגרפיה אפשר להשוות לבימוי, הלחנה, כתיבה, ציור וכל יצירה חופשית שאדם יוצר בכל תחום שהוא. בכוריאוגרפיה חומר היצירה הוא הרקדנים והחלל והכוריאוגרף הוא האחראי להוות את השפה תנועתית שהיצירה במלואה שמורכבת מגורמים שונים. תחום הכוריאוגרפיה התפתח במהלך השנים מאז התקופה של התמקצעות המחול ועד התקופה הזו וממשיך להתפתח. כיום לכל כוריאוגרף יש שפה תנועתית שהוא מסגל לעצמו במהלך חייו ובמהלך הניסיון שלו ככוריאוגרף.
במקור, שימש מונח זה בתחום המחול אך כיום משתמשים בו בתחומים רבים ושונים כגון:

קרבות מבוימים - בקולנוע, בתיאטרון, מופעים ועוד
התעמלות אמנותית והתעמלות קרקע
החלקה אמנותית על הקרח
מצעדים
מופעי רחוב
מופעי ראווה
סינמטוגרפיה
בלט
משחק (תיאטרון או קולנוע)


== טכניקות ==
ריקודים מתוכננים על ידי יישום שיטות כוריאוגרפיות בסיסיות:

אימפרוביזציה, שבה כוריאוגרף נותן הנחיות כלליות לרקדנים המשמשות כקווים מנחים לתנועות מאולתרות ולצורה שלהן. לדוגמה, הנחיה כללית יכולה לכוון רקדן אחד לסגת מרקדן אחר, שבתורו יונחה למנוע את הנסיגה, או שההנחיה הכללית תכיל רצף של תנועות שיש לבצע באופן מאולתר במהלך קטע מוזיקלי, כמו בריקוד עם שמורכב משורה ארוכה של זוגות. ההנחיות הכלליות בדרך כלל מציעות קו רחב לפרשנות אישית של הרקדן.
כוריאוגרפיה מתוכננת, שבה כוריאוגרף מכתיב תנועה ואת צורתה בפירוט, ונותן רק מעט או כלל לא הזדמנות לרקדן לממש פרשנות אישית.מספר טכניקות בסיסיות נפוצות המשמשות בכוריאוגרפיה לשני רקדנים או יותר:

מראה - עמידה אחד מול השני וביצוע אותה תנועה בו זמנית.
נסיגה לאחור - ביצוע רצף תנועות בסדר הפוך.
קנון - ביצוע אותה תנועה אחד אחרי השני.
רמות - אנשים גבוהים ונמוכים בריקוד.
צל - ביצוע אותה תנועה בו זמנית כאשר עומדים אחד אחרי השני.
הרמוניה - ביצוע מגוון תנועות בו זמנית על ידי שני אנשים או יותר.תנועות עשויות להתאפיין בדינמיקות כגון מהירות, איטיות, קשות, רכות, ארוכות וקצרות.


== ראו גם ==
כתב מחול


== קישורים חיצוניים ==
אתר עמותת הכוריאוגרפים הישראלית
בלט ישראל, ירון מרגולין, יצירות מופת בבלט
כוריאוגרפית גלית ליס במופע "כחולות" נשים בגילאי 65-80 בזירת המחול העכשווי, מגזין Arttelling, יוני 2021
קבוצת השפות הטורקיות היא משפחה של שפות המדוברות בפי 125 מיליון בני אדם בעיקר בטורקיה ובמרכז אסיה. האזורים העיקריים שבהם מדוברות שפות טורקיות הם: טורקיה, אזרבייג'ן, מערב סין ורוסיה. השפה הטורקית המדוברת ביותר היא הטורקית, שלה כ-75 מיליון דוברים.


== קשרים אפשריים למשפחות אחרות ==
יש בלשנים המשייכים את השפות הטורקיות למשפחה גדולה יותר, המכונה "משפחת השפות האלטאיות", אולם תאוריה זו שנויה במחלוקת בקרב העוסקים בבלשנות היסטורית. התאוריה הזאת גורסת כי יש קרבה בין משפחת השפות המונגוליות ומשפחת השפות הטונגוסיות. יש חוקרים המרחיקים לכת ומציעים כי יש מוצא משותף לשפות האלה ולשפות יפנית וקוריאנית. אחרים מציעים כי יש קשר בין השפות האלה לבין השפות הפינו-אוגריות, ומכנים את המשפחה המשותפת "משפחת השפות הטוראניות" או "משפחת השפות האוראל-אלטאיות". אין קונצנזוס בין הבלשנים לגבי אף אחת מהתאוריות האלה, ולפיכך הן נחשבות לעת עתה כהצעות ולא כתאוריות מוכחות.


== התפלגות השפות הטורקיות ==


=== טורקיות מערביות ===
קבוצה דרומית-מערבית
אזרית (כ-26 מיליון דוברים)
טורקית (כ-75 מיליון דוברים)
טורקמנית (6 מיליון דוברים)
קשקאי (מיליון וחצי דוברים)
חוראסאן טורקי (400 אלף דוברים)
פצ'נגית (נכחדה)
קיפצ'אקית (נכחדה)
גגאוזית (150 אלף דוברים)
אורומית (45 אלף דוברים)
קבוצה צפונית-מערבית
טטרית (כ-5 מיליון דוברים)
קזחית (12 מיליון דוברים)
יקוטית (כ-450,000 דוברים)
קאראקלפקית (כ-400 אלף דוברים)
נוגאית (כ-68 אלף דוברים)
אורום
טטרית של קרים
קרצ'אית בלקרית
קומיקית
קראימית
קרימצ'קית
צ'ולים
בשקירית
באראבא
קבוצה דרומית-מזרחית
אוזבקית
אויגורית
צ'אגאטאי (נכחדה)
אילי טורקית
קבוצה בוֹלגרית
צ'ובשית
כוזרית (נכחדה)
פרוטו-בולגרית (נכחדה)
אווארית (נכחדה)
הוניקית (נכחדה)


=== טורקיות מזרחיות ===
קירגיזית (מעל 3 מיליון דוברים)
אלטאי
יאקוטית
טובאנית
ח'קאסית
שור
פויו גירגיז
צ'ולית
טופה
דולגנית
אויגורית מערבית
אלטאית צפונית
ח'לאג'


== קישורים חיצוניים ==

שפות טורקיות, באתר אנציקלופדיה בריטניקה (באנגלית)


== הערות שוליים ==
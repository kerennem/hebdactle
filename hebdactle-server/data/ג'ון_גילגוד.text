סר ג'ון גילגוד (באנגלית: Sir John Gielgud;‏ 14 באפריל 1904 - 21 במאי 2000) היה שחקן קולנוע ותיאטרון אנגלי, מבכירי שחקני התיאטרון בזמנו. גילגוד הוא אחד מהאנשים היחידים שקיבלו את כל פרסי תעשיית הבידור האמריקאי.


== ביוגרפיה ==
ג'ון גילגוד נולד בדרום קנזינגטון, לונדון, והוא אחיין של שחקנית התיאטרון האנגליה אלן טרי. הוא בוגר RADA ("האקדמיה הבריטית המלכותית לאמנויות"), והופעותיו הראשונות בתיאטרון היו בתפקידים קלאסיים. גילגוד גילם תפקידים רבים בהצגות של הלהקה השייקספירית המלכותית, וגם ביים הצגות ללהקה. תפקידו כהמלט בשנת 1936 נחשב למשובח במיוחד. אחר כך שיחק במחזות של צ'כוב ואיבסן.
על אף שהופיע בסרטים כבר בשנות השלושים, לא בלט בתחום עד לתקופה מאוחרת יותר בחייו.
בין תפקידיו הידועים בקולנוע :

בנג'מין דיזראלי בסרט "ראש הממשלה"
גאיוס קסיוס לונגינוס בסרט "יוליוס קיסר"
הדוכס קלרנס בסרט "ריצ'רד השלישי" לצידו של לורנס אוליבייה.גילגוד, בניגוד לאולביה, היה בעיקר שחקן תיאטרון. במשך השנים התאים את עצמו לאופנות המשתנות בתיאטרון, בהופעתו במחזות של הרולד פינטר. הוא נודע אף כבמאי תיאטרון, עם הפקות משל צ'כוב, שייקספיר וגרהם גרין.
בשנת 1981 זכה גילגוד בפרס האוסקר ובפרס גלובוס הזהב על תפקידו כראש המשרתים בסרט "ארתור", לצדם של דאדלי מור ולייזה מינלי. הוא זכה לשבחים רבים על תפקידיו בסרטים "ניצוצות", "לחפש את ריצ'רד" ו"אליזבת" (בו הופיע בתפקיד האפיפיור).
בין התפקידים הבולטים שגילם בטלוויזיה היו בסדרות "חמדת ימים", "מלחמה וזיכרון" ו"מרלין".
גילגוד קיבל תואר אבירות בשנת 1953, ב־1977 קיבל אות Companions of Honour, וב־1996 את אות מסדר ההצטיינות (Order of Merit).
הוא הופיע כ-80 שנים מחייו עד כמעט חודש לפני מותו בגיל 96. גילגוד לא נישא מעולם ושמר בקנאות על פרטיותו, אף שידוע היה ברבים כי הוא 'מתגורר עם מזכירו האישי'. עם מותו נחשפו יומניו ובהם לבטיו באשר להומוסקסואליות שלו. מרבית מבקרי בריטניה הגדירוהו כ- "..בעל הקול המושלם ביותר מבין שחקני בריטניה, בכל הזמנים;".


== פילמוגרפיה ==


=== קולנוע ===


=== טלוויזיה ===


== קישורים חיצוניים ==
 ג'ון גילגוד, במסד הנתונים הקולנועיים IMDb (באנגלית)
ג'ון גילגוד, באתר "אידיבי", מאגר הידע העברי לקולנוע ישראלי ועולמי
 ג'ון גילגוד, באתר AllMovie (באנגלית)
 ג'ון גילגוד, באתר Rotten Tomatoes (באנגלית)
 "ג'ון גילגוד", במסד הנתונים הקולנועיים Kinopoisk.ru (ברוסית)
 ג'ון גילגוד, באתר MusicBrainz (באנגלית)
 ג'ון גילגוד, באתר Discogs (באנגלית)
מיכאל אוהד, שחקן שכולו ניגודים, דבר, 20 ביולי 1962
 גילגוד בטקס קריאת תיאטרון על שמו, בארכיון הסרטונים של Associated Press‏, לונדון, פברואר 1994
ג'ון גילגוד, באתר "Find a Grave" (באנגלית)
ג'ון גילגוד, באתר אנציקלופדיה בריטניקה (באנגלית)
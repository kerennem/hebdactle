פיטר שיימוס או'טול (באנגלית: Peter Seamus O'Toole;‏ 2 באוגוסט 1932 – 14 בדצמבר 2013) היה שחקן קולנוע ותיאטרון בריטי ממוצא אירי. הוא למד באקדמיה המלכותית לאמנות הדרמה והתחיל את דרכו כשחקן תיאטרון. או'טול זכה להכרה כשחקן שייקספירי בזמן שעבד בחברת התיאטרון בריסטול אולד ויק ובתיאטרון רויאל קורט הנמצא ברובע המלכותי קנזינגטון וצ'לסי הידוע בשל תרומתו לתיאטרון המודרני.
ב-1959 הופיע לראשונה בווסט אנד בהצגה "הארוך, הקצר והגבוה", ושיחק את הנסיך המלט בהפקה הראשונה של המחזה "המלט" בתיאטרון המלכותי הלאומי ב-1963. הופעת הבכורה של או'טול בסרט קולנוע הייתה ב-1959, אך הופעתו ב"לורנס איש ערב” ב-1962 זיכתה אותו בהכרה בינלאומית על תפקידו של תומאס אדוארד לורנס, עליו, קיבל או'טול את המועמדות הראשונה שלו לפרס האוסקר לשחקן הטוב ביותר. אוט'ול היה מועמד לפרס זה שבע פעמים נוספות ומחזיק בשיא המועמודיות לפרס האוסקר ללא זכייה.
ב-2002 הוענק לאו'טול פרס אוסקר לשם כבוד של האקדמיה על הישגיו בקריירה. בנוסף הוא זכה בארבעה פרסי גלובוס הזהב, בפרס BAFTA לשחקן הבריטי הטוב ביותר ולפרס אמי לבידור בפריים טיים. 


== ביוגרפיה ==
פיטר שיימוס אוט'ול נולד ב-2 באוגוסט 1932 לקונסטנס ג'יין אליוט, אחות סקוטית, ופטריק ג'וזף או'טול, שחקן כדורגל אירי לשעבר ומנהל הימורים.
רישומים ממשרד הרישום הכללי בלידס, מאשרים כי פיטר או'טול נולד בבית החולים האוניברסיטאי סנט ג'יימס ב-2 באוגוסט 1932. הייתה לו אחות גדולה בשם פטרישיה. פיטר ואחותו גדלו באמונתו הקתולית של אביהם.
עם צאתו מבית הספר, או'טול התקבל לעבודה כעיתונאי מתחיל וצלם בעיתון הערב יורקשייר, עד שנקרא לשרת בצי המלכותי. הוא למד באקדמיה המלכותית לאמנות הדרמה בין השנים 1952–1954, לשם התקבל במלגה לאחר שנדחה על ידי בית הספר לדרמה של תיאטרון אבי בדבלין על ידי הבמאי ארנסת בליית', משום לא ידע לדבר את השפה האירית. או'טול היה באותה הכיתה ביחד עם אלברט פיני, אלן בייטס ובריאן בדפורד.


== חיים אישיים ==
ב-1959, או'טול התחתן עם השחקנית הוולשית שאן פיליפס, איתה נולדו לו שתי בנות: קייט ופטרישיה. הזוג התגרש בשנת 1979. ב-1983 לאו'טול ולחברתו הדוגמנית קארן בראון, נולד בן כשאו'טול היה בן חמישים.
למרות שאיבד את האמון בדת המאורגנת כנער, או'טול הביע רגשות חיוביים ביחס לחיי ישו. בראיון ל"ניו יורק טיימס הוא אמר: "אף אחד לא יכול לקחת את ישו ממני … אין ספק שהייתה דמות היסטורית בעלת חשיבות עצומה, עם רעיונות עצומים. כמו שלום". הוא כינה את עצמו "נוצרי בדימוס" שמעדיף "חינוך וקריאה ועובדות" על פני האמונה.
במהלך לימודיו בראשית שנות החמישים, או'טול פעל במחאה נגד מעורבות בריטניה במלחמת קוריאה. מאוחר יותר, בשנות השישים, הוא היה יריב פעיל למלחמת וייטנאם. הוא מילא תפקיד ביצירת הצורה הנוכחית של שירת העם הידועה "קריקפרגוס" אותה סיפר לדומיניק בהאן, שהעלה אותה בדפוס והקליטה באמצע שנות השישים.
או'טול שיחק רוגבי בילדותו בלידס ונשאר חובב סופרט מושבע במשך חייו. בנוסף הוא שיחק ואימן נבחרת קריקט.
בראיון לרדיו בשנת 2006 סיפר אוטול כי הוא מכיר את כל 154 הסונטות של שייקספיר. או'טול, שתיאר את עצמו כרומנטיקן, ראה את הסונטות של שייקספיר כאוסף מיטב השירים האנגלים, וקרא אותם מדי יום. 


== מוות ==
מחלה קשה כמעט קיפדה את חייו של אוטול בסוף שנות השבעים. סרטן הקיבה שלו לא אובחן כראוי עקב צריכת אלכוהול מרובה. או'טול עבר ניתוח בשנת 1976 כדי להסיר את הלבלב וחלק גדול מהמעיים, מה שהביא להתפרצות סוכרת תלוית אינסולין. בשנת 1978 הוא כמעט מת מהפרעת דם. בסופו של דבר הוא התאושש וחזר לעבוד.
הוא נפטר ב-14 בדצמבר 2013 בבית החולים וולינגטון בסנט ג'ון ווד, לונדון, בגיל 81. הלווייתו נערכה בקרמטוריום גולדרס גרין בלונדון ב-21 בדצמבר 2013, שם נשרפה גופתו בארון קבורה. משפחתו הצהירה על כוונתם להגשים את משאלותיו ולקחת את אפרו למערב אירלנד. 
ב-18 במאי 2014 הושק פרס חדש לזכרו של פיטר אוטול בבית הספר לתיאטרון בריסטול אולד ויק; זה כולל פרס שנתי המוענק לשני שחקנים צעירים מבית הספר, כולל חוזה מקצועי בתיאטרון בריסטול אולד ויק. יש לו לוח זיכרון בסנט פול, כנסיית השחקנים בקובנט גרדן, לונדון.


== רשימת סרטים ==


=== קולנוע ===


=== טלוויזיה ===


== קישורים חיצוניים ==

סוכנויות הידיעות, פיטר או'טול פורש ממשחק: "התשוקה אבדה", באתר ynet, 10 ביולי 2012בעקבות מותו:

פיטר או'טול הלך לעולמו, באתר ynet, 15 בדצמבר 2013
שמוליק דובדבני, היה שלום, איש ערב: פרידה מפיטר או'טול, באתר ynet, 16 בדצמבר 2013
נחום מוכיח, פרידה מפיטר או'טול, גאון קולנוע קלאסי, באתר nrg‏, 16 בדצמבר 2013
 פיטר או'טול, במסד הנתונים הקולנועיים IMDb (באנגלית)
 פיטר או'טול, באתר AllMovie (באנגלית)
 "פיטר או'טול", במסד הנתונים הקולנועיים Kinopoisk.ru (ברוסית)
 פיטר או'טול, באתר MusicBrainz (באנגלית)
 פיטר או'טול, באתר Discogs (באנגלית)
פיטר או'טול, באתר אנציקלופדיה בריטניקה (באנגלית)
פיטר או'טול, באתר "Find a Grave" (באנגלית)
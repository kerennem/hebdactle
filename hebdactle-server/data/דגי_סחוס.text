דגי סחוס (שם מדעי: Chondrichthyes) היא מחלקה של מיתרניים ימיים בעלי גוף העשוי מסחוס. במחלקה זו ישנן שתי קבוצות גדולות:

תת-מחלקת מחוייצי זימים (Elasmobranchii)
תת-מחלקת כסויי זימים (Holocephali)שלדם של דגי הסחוס עשוי סחוס. עורם עבה ועליו מצויים קשקשים קשיחים. סנפיריהם מוצקים וחסרי גמישות ומספרם אינו זוגי. נחיריהם מצויים בקדמת הראש ופיהם בדרך כלל בתחתיתו. לזימים אין מכסים; המים חודרים לזימים דרך שני נקבים בצד העליון של הראש. הם חסרי שלפוחית אוויר ולכן בתוך המים הם חייבים להיות בתנועה או לרבוץ על הקרקעית (רוב דגי הסחוס הם דגים המצויים סמוך לקרקע).
רוב דגי הסחוס טורפים. חוש הריח שלהם מפותח מאוד. ראייתם מכוונת למרחק, כך שבעזרתה הם מסוגלים לזהות טורף מרחוק. אצל רובם ההפריה פנימית והם משריצים ולדות חיים.
הגדולים שבדגים שייכים למחלקה זאת. כריש לווייתני שמגיע לאורך של יותר מ-12 מטר ומשקל של 20 טונות הוא הדג הגדול ביותר כיום. הדג הטורף הגדול ביותר שחי אי-פעם הוא המגלודון (אורך של כ-15 מטר ומשקל של 47 טונות), שקרובו הקטן ממנו - עמלץ לבן - הוא הדג הטורף הגדול ביותר כיום.


== מיון דגי סחוס ==
תת-מחלקה כסויי זימים (Holocephali)
סדרה כימראים (Chimaeriformes)
תת-מחלקה מחוייצי זימים (Elasmobranchii)
אינפרא-מחלקה כרישים עילאיים (Neoselachii)
אולטרא-סדרה דמויי כריש (Selachimorpha)
סדרה Cladoselachiformes - נכחדה.
סדרה קסנקנתידה (Xenacanthida) - נכחדה.
סדרה היבודונטים (Hybodontiformes) - נכחדה
על-סדרה כרישים גלניים (Galeomorphii)
סדרה כרישאים (Carcharhiniformes)
סדרה דמויי עמלץ (Lamniformes)
סדרה זנבתנאים (Orectolobiformes)
סדרה הטרודונטאים (Heterodontiformes)
על-סדרה בעלי קוץ (Squalea)
סדרה Protospinaciformes - נכחדה
סדרה מגרנאים (Pristiophoriformes)
סדרה קוצנאים (Squaliformes)
סדרה מלאכי ים (Squatinidae)
סדרה שש זימאים (Hexanchiformes)
על-סדרה בטאים (Batoidea)
סדרה טחנאים (Myliobatiformes)
סדרה מסורנאים (Pristiformes)
סדרה Sclerorhynchiformes - נכחדה
סדרה תריסנאים (Rajiformes)
סדרה גיטרנאים (Rhiniformes)
סדרה חשמלנאים (Torpediniformes)
סדרה רינופריסטיים (Rhinopristiformes)


== ראו גם ==
דג
דגי גרם


== קישורים חיצוניים ==

דגי סחוס, באתר ITIS (באנגלית)
דגי סחוס, באתר NCBI (באנגלית)
דגי סחוס, באתר Animal Diversity Web (באנגלית)
דגי סחוס, באתר האנציקלופדיה של החיים (באנגלית)
דגי סחוס, באתר אנציקלופדיה בריטניקה (באנגלית)
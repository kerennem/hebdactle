טפיר (שם מדעי: Tapirus) הוא סוג של יונק דמוי חזיר, יחיד במשפחת הטפיריים. הטפיר מונה חמישה מינים. 
ארבעה מינים חיים בעיקר באמריקה הדרומית, טווח מחייתם מדרום מקסיקו דרך מרכז אמריקה לוונצואלה, וכן דרום מפרגוואי וברזיל. המין החמישי - הטפיר המלאיי, חי בבורמה, תאילנד, מערב מלזיה והאי סומטרה באינדונזיה. לטפיר כמה שמות במלאית. הטפירים חיים ביערות גשם ויערות ירוקי עד, לרוב בקרבת מקור מים או ביצה, אולם נראו פריטים שחיו ביערות הרריים ויערות יבשים.


== מאפיינים ==
הטפירים קרובים בגודלם לסוסיים. גופם מעוגל ומתחדד עד לקדמת הגוף, דבר המאפשר תנועה מהירה ביערות הסבוכים, הם גם בעלי זנב קטן. לטפירים שערות סבוכות על כל גופם, שני מינים אף בעלי רעמה נוכחת. למינים הדרום אמריקאים עור בגוון חום כהה ואפור, למין האסייתי עור שחור במרבית גופו ומעט גוון לבן קרמי באמצע גופו. פיהם של הטפירים מאפיין אותם ומייחד אותם. הוא כעין דבלול עורי הכונס את אפם ואת שפתיהם העליונות. עייני הטפיר קטנות ובצידי ראשו. אוזניו אובאליות זקורות וכמעט חסרות תזוזה.
הטפירים מולידים צאצא אחד לאחר תקופת הריון של 14-13 חודשים. הוולדות מאופיינות בפסים לבנים על גבן הנעלמים לאחר שישה חודשים, הם נגמלים מיניקה לאחר 12-10 חודשים ומגיעים לבגרות מינית לאחר 4-2 שנים. הטפירים חיים כ-30 שנה.
הטפירים הם אוכלי עשב שקטים וביישנים, היוצאים לחפש מזון בלילות. הם ניזונים מעלים, עשבים, שורשים ומענפי פרות הצמודים לקרקע. הטפירים שחיינים מצוינים, הנהנים מהתפלשות בבוץ ומהתזות מים. הטפיר הוא יצור מתבודד, למעט נקבות עם צאצאים צעירים.
הטפירים נחשבת למשפחה עתיקה, נמצא מאובן השייך למשפחה עוד מתחילת תקופת האוליגוקן. המין הפטודון מתקופת האאוקן דמה לטפיר המודרני אולם היה חסר את הדבלול העורי. בעבר היה הטפיר נפוץ בכל אמריקה הצפונית, אירופה ואסיה עד לסוף תקופת הפליסטוקן. 
באזורים רבים ניצודו הטפירים לשם מזון וספורט, אולם מספר שבטים אינדיאנים רואים בטפיר חיה קדושה. באמריקה המרכזית הם ידועים ביכולתם להרוס יבולי תירס אולם לא נחשבים כמזיקים. חלה ירידה דרסטית במספרם של הטפירים בשל דילול העצים בידי האדם למטרות חקלאות ותעשייה, כל המינים נמצאים בסכנת הכחדה.
לטובת ניסיונות שימורו של הטפיר, נקבע "יום הטפיר העולמי" בתאריך 27 באפריל.
כמו כן, מהווה הטפיר אייקון גרפי פופולרי ומהווה בין היתר קמע לחברות אפליקציות, בתי ספר לקופירייטינג וכן משמש כחיה הלאומית של בליז.


== מינים ==
מינים נכחדים

מינים קיימים

מספר חוקרים רואים בטפיר אסייתי מין נפרד בסוג היחידי ecrocodia.


== קישורים חיצוניים ==
טפיר, באתר אנציקלופדיה בריטניקה (באנגלית)טפיר, באתר ITIS (באנגלית)
טפיר, באתר NCBI (באנגלית)
טפיר, באתר Animal Diversity Web (באנגלית)
טפיר, באתר האנציקלופדיה של החיים (באנגלית)
טפיר, באתר GBIF (באנגלית)
תגלית מרעישה: טפיר חדש באמזונס, מתוך "הזנב הארוך" 17 בדצמבר 2013
ארז ארליכמן, תגלית נדירה: מין חדש של טפיר בדר' אמריקה, באתר ynet, 18 בדצמבר 2013טפיר באתר copywise (בעברית)
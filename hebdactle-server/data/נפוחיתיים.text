נַּפּוּחִיתִיִּים  (שם מדעי: Tetraodontidae) היא משפחה של דגים מקריני סנפיר המשתייכים לסדרת הנפוחיתאים. דגים אלו נפוצים בעיקר באזורים הטרופיים, ובישראל בעיקר במפרץ אילת. בישראל מיני המשפחה מכונים בסלנג "אבו נפחא", שם שמקורו בערבית.


== מאפיינים ==
לנפוחיתיים ארבע שיניים, וזהו מקור שמם המדעי (מיוונית: tetras - ארבע; odontos - שיניים). השיניים משמשות אותם לפיצוח רכיכות וחסרי חוליות אחרים.
אחד מהמאפיינים הבולטים של הדגים החברים במשפחה זו - וזהו גם מקור שמה בעברית, היא היכולת להתנפח לגודל כפול ויותר בעת סכנה. מאפיין אחר, שאף הוא מגן עליהם מטורפים, הוא עורם הקוצני. 
הגנה נוספת מפני טורפים הקיימת אצל חלק מהמינים היא רעלן עצבי קטלני הנקרא טטרודוטוקסין (Tetrodotoxin), המצוי בעורם ובחלק מאיבריהם הפנימיים. מיני דגים מהמשפחה, בעיקר מהסוג טאקיפוגו, המכונים פוגו, נחשבים למעדן ביפן ובארצות סמוכות, למרות הסיכון באכילתם, כיוון שהם מטופלים על ידי מומחים, תחת רגולציה קפדנית. בחופי מפרץ אילת אנשים מודעים לרעל ודגים את בני משפחה זו רק לעיתים נדירות. לעומת זאת, בים התיכון ניצוד לעיתים הדג לגינון נודד, דג מהסוג Lagocephalus, על ידי דייגים חובבים, שבגלל חוסר מודעות  נחשפים להרעלה כתוצאה מאכילתו.


== מיון ==
במשפחה זו לפחות 191 מינים ב-29 סוגים:


=== מינים בחופי ישראל ===
בחופי ישראל מצויים המינים הבאים, מרביתם חיים במפרץ אילת אך המין לגינון נודד חי גם בים התיכון: 

נַפּוּחִית לִבְנַת-כְּתָמִים (Arthron hispidus)
נַפּוּחִית אֲפֹרָה (Arthron immaculatus)
נַפּוּחִית מְמֻשְׁקֶפֶת (Arthron diadematus)
נַפּוּחִית הַכּוֹכָבִים (Arthron stellatus)
פְּנִינוּן הָאֻכָּפִים  (Canthigaster caynospilota)
פְּנִינוּן הָעַיִן (Canthigaster margaritata)
פְּנִינוּן גַּמָּד (Canthigaster pygmaea)
לָגִינוּן סַהֲרוֹנִי (Lagocephalus lunaris)
לָגִינוּן מָאֳרָךְ (Lagocephalus sceleratus)
לגינון נודד (Lagocephalus spadiceus)
לָגִינוּן סוּאֵץ (Lagocephalus suezensis)
חֵמֶת יַם-סוּפִית (Torquigener flavimaculosus)


== קישורים חיצוניים ==

נפוחיתיים, באתר אנציקלופדיה בריטניקה (באנגלית)נפוחיתיים, באתר ITIS (באנגלית)
נפוחיתיים, באתר NCBI (באנגלית)
נפוחיתיים, באתר Animal Diversity Web (באנגלית)
נפוחיתיים, באתר האנציקלופדיה של החיים (באנגלית)
נפוחיתיים, באתר GBIF (באנגלית)


== הערות שוליים ==
מדינות ההסכמה הוא שם כולל למדינות אשר לחמו במלחמת העולם הראשונה נגד מעצמות המרכז והיו לצד המנצח במלחמה. מדינות אלה לא היו מאוגדות מתוקף ברית אחת ויחידה, אלא לחמו במשותף, חלקן מתוקף בריתות חתומות, חלקן מתוקף מלחמה באויב משותף וחלקן מתוקף תמיכה הדדית. מתוך כלל המדינות ניתן למנות שש אשר מילאו תפקיד מרכזי במהלך המלחמה: בריטניה, צרפת, הקיסרות הרוסית, סרביה, ממלכת איטליה וארצות הברית.
מקורו של השם "מדינות ההסכמה" הוא בהסכמה המשולשת – ברית צבאית לא רשמית בין צרפת, רוסיה ובריטניה, אשר כוננה מתוקף ההסכמים הדו-צדדיים בין המדינות והייתה לברית הנגד לברית המשולשת של הקיסרות הגרמנית, האימפריה האוסטרו-הונגרית ואיטליה. השם "ההסכמה המשולשת" נגזר מ"ההסכמה הלבבית", כינויה של הברית בין בריטניה לצרפת מ-1904.
איטליה הייתה מאז 1882 בעלת ברית לאימפריה הגרמנית והאוסטרו-הונגרית, אך היו לה תוכניות משלה נגד שטחים אוסטריים בדרום טירול, איסטריה ודלמטיה, והבנה סודית עם צרפת שאיינה למעשה את התחייבויותיה לבעלות בריתה. היא הצטרפה למדינות ההסכמה ב-23 במאי 1915, והכריזה מלחמה נגד גרמניה 15 חודשים לאחר מכן.
לאחר מהפכת 1917 החליט השלטון הקומוניסטי ברוסיה לפרוש מהמלחמה, וחתם על הסכם שלום נפרד עם גרמניה. אך ארצות הברית הצטרפה לברית ובכך הגדילה את כוחה מאוד ותרמה תרומה גדולה לניצחון הברית במלחמה.


== רשימת מדינות ההסכמה ==


=== מדינות שנשאו בנטל הלחימה והאבדות העיקרי ===
האימפריה הבריטית ומושבותיה (אוסטרליה, ניו זילנד, דרום אפריקה, מושבות הכתר הבריטי, קנדה, האימפריה ההודית וניו פאונדלנד)
צרפת ומושבותיה
האימפריה הרוסית (פרשה מהמלחמה לאחר המהפכה הקומוניסטית בנובמבר 1917)
איטליה (הצטרפה באפריל 1915, עד אז שמרה על נייטרליות אף על פי שהייתה חתומה על ברית עם גרמניה ואוסטרו-הונגריה)
בלגיה ומושבותיה
סרביה
מונטנגרו
רומניה (הצטרפה לאחר חתימת הסכם בוקרשט באוגוסט 1916 - פרשה במאי 1918)


=== מדינות נוספות ===
אירופה:יוון (הצטרפה במאי 1917)
פורטוגל ומושבותיה
ארמניה (הצטרפה עם הקמתה במאי 1918. הארמנים מרדו נגד העות'מאנים קודם לכן).
צ'כוסלובקיה (הצטרפה ב-1918. לגיון צ'כוסלובקי השתתף במלחמה עוד בטרם הוקמה המדינה).
המדינות הזעירות אנדורה וסן מרינו, שהצטרפה יחד עם איטליה במאי 1915.צפון אמריקה:ארצות הברית (הצטרפה באפריל 1917)אמריקה הלטינית (מדינות אלה הצטרפו בשלהי המלחמה, אחרי ארצות הברית):בוליביה (הצטרפה באפריל 1918)
ברזיל (הצטרפה באוקטובר 1917)
קוסטה ריקה (הצטרפה במאי 1918)
קובה (הצטרפה באפריל 1918)
אקוודור (הצטרפה בדצמבר 1917)
גואטמלה (הצטרפה באפריל 1918)
האיטי (הצטרפה ביולי 1918)
הונדורס (הצטרפה ביולי 1918)
ניקרגואה (הצטרפה במאי 1918)
פנמה (הצטרפה בדצמבר 1917)
פרו (הצטרפה באוקטובר 1917)
אורוגוואי (הצטרפה באוקטובר 1917)אסיה ואפריקה:סיאם (תאילנד, הצטרפה ביולי 1917)
יפן
סין (הצטרפה באוגוסט 1917)
ליבריה (הצטרפה באוגוסט 1918)


== ראו גם ==
בעלות הברית
מעצמות המרכז
הגורמים למלחמת העולם הראשונה
תוצאות מלחמת העולם הראשונה


== קישורים חיצוניים ==


== הערות שוליים ==
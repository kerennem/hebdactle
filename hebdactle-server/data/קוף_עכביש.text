קוף העכביש (שם מדעי: Ateles) הוא סוג של קוף ממשפחת קופי עכביש המצוי באמריקה הדרומית ואמריקה המרכזית. הוא קיבל את שמו עקב זנבו הארוך היכול להיתפס על ענפים בעודו נתלה הפוך, מה שמזכיר עכביש היורד מטה על קור.
אורכם של קופי העכביש עד 90 ס"מ ומשקלם עד 11 ק"ג לזכרים ועד 9.5 ק"ג לנקבות. הם בעלי פרווה כהה ופנים בעלי לחיים קטנות, אדומות או לבנות. הגבות בולטות וצבעוניות והפה קטן. הם בעלי זרועות ארוכות היכולות להתכופף בעלי זנב ארוך וגמיש היכול ללפות ענפים.
קופים אלה חיים בחבורות קטנות הנעות על גבי ענפים ביערות הגשם של אמריקה הדרומית ולעיתים גם קופצים מעץ לעץ. הם אוכלי כל הניזונים בעיקר מפירות ומאגוזים וגם מעלים, זרעים, פרחים, דבש, ביצים וחרקים. הם יורדים לקרקע לעיתים נדירות.


=== מיון ===
סוג קוף עכביש (Ateles)
מין קוף עכביש שחור-יד (Ateles geoffroyi)
מין קוף עכביש אדום-פנים (Ateles paniscus)
מין קוף עכביש לבן-פנים (Ateles blezebuth)
מין קוף עכביש שחור-ראש (Ateles fusciceps)
מין קוף עכביש לבן-לחיים (Ateles marginatus)
מין קוף עכביש חום (Ateles hybridus)
מין קוף עכביש שחור-פנים (Ateles chamek)


== קישורים חיצוניים ==

קוף עכביש, באתר אנציקלופדיה בריטניקה (באנגלית)קוף עכביש, באתר ITIS (באנגלית)
קוף עכביש, באתר NCBI (באנגלית)
קוף עכביש, באתר Animal Diversity Web (באנגלית)
קוף עכביש, באתר האנציקלופדיה של החיים (באנגלית)
קוף עכביש, באתר GBIF (באנגלית)
מרס (או מארס; מלטינית: Mars) היה אל המלחמה במיתולוגיה הרומית, אחד מהאלים החשובים והמכובדים ביותר בפנתאון האלים הרומי.
מרס היה בנם של יופיטר, ראש האלים, ושל אשתו יונו, אחיהם של אל האש והנפחים וולקן ואלת הנעורים יובנטאס, ואביהם של רמוס ורומולוס (שנולדו לאחר שאנס את ריאה סילביה). הוא מקביל לאל המלחמה היווני ארס.
הרומאים העריצו את מרס עד מאוד וקראו על שמו מספר דברים:

כוכב הלכת מרס, הקרוי בעברית מאדים.
חודש מרס, או מרץ. יום חגו העיקרי של מרס נחוג ב-1 במרץ.
ברומא היה מקדש ששמו מרס, בו היו שמורות חניתות, אשר לפי המסורת הרומאית היו שייכות למרס. כשפרצה מלחמה, היה הקונסול מנענע את החניתות הללו, וקורא: "מרס, התעורר נא משנתך״ ("Mars vigila").
ברומא היה מחנה צבאי גדול, שנקרא שדה מרס.


== ראו גם ==
מאדים
נרגל
טיר


== קישורים חיצוניים ==
מרס בדת הרומאית
ספרי ניקולס פלמל
מרס, באתר אנציקלופדיה בריטניקה (באנגלית)
עֹלֶשׁ  ידוע גם בשם ציקוריה (בלטינית Cichorium) הוא סוג של צמחים חד-שנתיים ממשפחת המורכבים.
המין המוכר ביותר הוא העולש המצוי, מהיר צמיחה וגדל באזורים רבים בעולם. יש לו שימושים רבים: כתבלין, כתוסף או תחליף לקפה.


== מינים בולטים ==
לעולש ישנם כ-10 מיני בר. מינים בולטים:

עוֹלֶשׁ מָצוּי - Cichorium pumilumצמח חד-שנתי בעל שושנת עלים בצבע ירוק כהה הגדלים בחודשי החורף, העלים משמשים למאכל.
התפרחת באביב המאוחר מגביהה עד גובה מטר. הפרחים יושבים במקומות ההסתעפות (פרחים לשוניים בצבע תכלת עם אבקנים בצבע כחול כהה).
הזרעונים מוארכים, צבעם שחור והם ניתנים לקלייה ולהכנת משקה הציקוריה שמשמש כתחליף או כתוספת לקפה.
נפוץ בקרקעות כבדות בבתי גידול פתוחים ובצדי דרכים בחבל הים-תיכוני ובצפון הנגב. תפוצתו ים-תיכונית ומערב אירנו-טורנית.
בימי הצנע בארץ, כשהיה מחסור ובעקבותיו הונהג קיצוב במזון, נהגו לשתות תחליפי קפה, ובהם ה"ציקוריה", אותה היו מפיקים מצמח העולש.[דרוש מקור]
אנדיב - Cichorium endivia
צמח המשמש כירק ומקורו בהודו ובאיראן. עליו נאכלים טריים או מבושלים והוא עשיר בוויטמינים, במינרלים ובסיבים תזונתיים- חומצה פולית, ויטמין A וויטמין K.


== מקורות ופולקלור ==
בתקופת חז"ל נהגו כנראה להשתמש בו כירק ופרי יומיומי. הוא אף מובא מספר פעמים במשנה ובתלמוד בבלי:
"כל שהוא מאכל אדם… העולשין והכרשין והרגילה" (משנה, מסכת שביעית, פרק ז', משנה א').
"ואלו ירקות שאדם יוצא בהן ידי חובתו בפסח בחזרת ובעולשין"... (משנה, מסכת פסחים, פרק ב', משנה ו'), ראו ערך מרורים. נראה שהיו משתמשים בהם גם כמאכל לבהמות. "התולש עולשין... אם לאכילה... אם לבהמה..." (תלמוד בבלי, מסכת שבת, דף ק"ג, עמוד א').


== תכונות רפואיות ==
ברפואה העממית נוהגים להשתמש בכל חלקי הצמח לריפוי אנמיה, חוסר תיאבון, דלקות במערכת השתן ורמת סוכר גבוהה בדם. העולש נחשב לצמח הטוב ביותר לריפוי מחלות כבד ולניקוי מערכת הדם מזיהומים.


== לקריאה נוספת ==
עזריה אלון, 300 פרחי בר בצבעי הקשת, הוצאת החברה להגנת הטבע. 1987, עמוד 48.
נסים קריספיל, המדריך השלם לצמחי מרפא בארץ ובעולם. מעריב - הד ארצי.
מיכאל זהרי, כל עולם הצמחים, הוצאת עם עובד, 1978. עמודים 570, 572.


== קישורים חיצוניים ==
עולש, באתר ITIS (באנגלית)
עולש, באתר NCBI (באנגלית)
עולש, באתר האנציקלופדיה של החיים (באנגלית)
עולש, באתר צמח השדה
עולש, באתר Tropicos (באנגלית)
עולש, באתר GBIF (באנגלית)
עולש, באתר IPNI (באנגלית)סלט עולש / רותי קינן
יעל גרטי, אנדיב - "הזהב הלבן": מחדר חשוך אל מרכז הצלחת, 1 בינואר 2006
עולש מצוי, משרד החינוך, תקשוב דרום
עולש מצוי, מרכז הרופאים המומחים
אורי וטלי מאיר-צ'יזיק, שירת העשבים - ליקוט עשבי בר למאכל, 19 במרץ 2007
עולש באתר גמנון


== הערות שוליים ==
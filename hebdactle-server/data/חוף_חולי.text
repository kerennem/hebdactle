חוף חולי הוא חוף ים המורכב כמעט כולו מחול או מחלקי אדמה דומים כמו בוץ או חצץ ואף אבנים. בדרך כלל חוף כזה הוא שטוח. התנאים בחופים כאלה נוחים הרבה יותר מחופי סלעים ויש בהם יותר בעלי חיים. כמו כן ישנם אנשים רבים המבלים בחופי רחצה כאלה ובחופים דומים. חוף סלעי יכול לכלול גם סלעים שונים ואף צוקים ובמקומות מסוימים גם צמחייה שונה, אך רובו מורכב מחול או מבוץ שטוח. לא תמיד קו הגבול בין שני סוגי החופים ברור. החופים מוצפים פעמיים בכל יום בעת הגאות וחוזרים בשפל, דבר היוצר מרקם חיים מורכב. בעקבות עליית גובה פני הים, חופי חולות רבים עלולים להיות מוצפים.
לאורך השנים ישנם יתר ויותר בנייה לאורך חופים אלה והם נמצאים בסכנה גדולה. הפיתוח יכול לגרום לזיהום, צפיפות אנושית, לכלוכים שנופלים לאנשים, זיהום אור ורעש ובעיות נוספות.


== פאונת החוף ==
החופים יכולים להיראות ריקים מיצורים אך מכילים הרבה חיות קטנות שקשה לראותם. ישנם בחולות מיני צדפות ותולעים שונות (בעיקר תולעים טבעתיות) המסתתרות בקווי השבר של המים ויוצאות בעת הגאות. יצורים נוספים הפועלים כך הם סרטנים שונים, חלזונות, ובאזורים הטרופיים גם יבשתנים, דגים המהלכים על היבשה. החולות משמשים לאזור רבייה לצבי ים, כלבי ים, עופות ימיים מסוימים ואפילו לדגים כמו הטרוטנית וגרוניון קליפורני. בחוף מסתובבים כמה עופות דורסים, עופות ים שונות, שחפים ומיני חופמאים המחפשים יצורים קטנים בחול. בחולות יכולים לבקר גם בעלי חיים יבשתיים כמו שועלים, עורבים, קיפוד החולות וכמה זוחלים כמו תנין הים. באזור יש מעט צמחייה כמו עשבי חולות, חבצלת, מעט אצות קטנות הקרובות למים וטחבים. באזורים הטרופיים ישנם כמה עצים כמו קוקוס, דקליים נוספים ועצי מנגרובים מותאמים למלח.
מתחת למים ישנם יצורי נוספים המתקרבים לאורך הגאויות ובורחים בעת השפל, כמו מיני סוליתאים, חסילונים, כמה כרישים וטריגוניים ועוד. לווייתנאים נדירים בחופים כאלה למעט דולפיניים אך לפעמים נמצאים לווייתנים שהוחפו בקבוצות.


== גלריה ==

		
		
		
		
		


== קישורים חיצוניים ==
חוף הים החולי בספריה של מט"ח
חוף חולי, באתר אנציקלופדיה בריטניקה (באנגלית)
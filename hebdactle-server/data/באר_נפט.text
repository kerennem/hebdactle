באר נפט הוא מונח המשמש לתיאור כל קידוח שמבוצע על פני הקרקע לצורך שאיבת נפט או גז טבעי. בדרך כלל גז טבעי נשאב יחד עם נפט, כמו גם יחד עם מים. באר נפט שנועדה לשאוב גז טבעי בלבד נהוג לכנות "באר גז".
אזור תת-קרקעי רווי בנפט או גז טבעי מכונה בדרך כלל "שדה נפט" או "שדה גז". רוב המאגרים מכילים הן נפט והן גז טבעי.
בארות הנפט מתגלות לרוב רק לאחר שבוצעו בדיקות סייסמיות רבות באזורים נרחבים בהם גאולוגים בודקים שכבות סלע מרובות מספר קילומטרים מתחת לפני הקרקע. ציוד מיוחד משמש לקידוח בארות נפט באתרים תת-קרקעי שעשויים להכיל מצבורי הנפט.
באר נפט הראשונה בארצות הברית נחפרה במדינת פנסילבניה בשנת 1859. הבאר משמשת להפקת נפט עבור תאורה, והבנזין שמיוצר בתהליך מושלך למשך שנים רבות כפסולת, עד להמצאת המכונית.


== עלויות ==
תהליך ההקמה והתחזוקה של בארות נפט מודרניות יקרים במיוחד, בין היתר בשל עלויות הטכנולוגיות שנמצאות בשימוש פעיל מדי יום בבאר הנפט.
עלות באר הנפט תלויה בעיקר בעלות היומית שכרוכה בהפעלת מתקן הקידוח, בשירותים הנוספים הדרושים לקידוח באר הנפט, משך הזמן בה תימשך השאיבה מבאר הנפט, והריחוק של המיקום (משמעות הדבר לרוב היא שיהיו כרוכות בכך גם עלויות נוספות לצורך אספקה) .
העלות היומית של הפעלת אסדות קידוח נפט במים עמוקים הייתה נכון לשנת 2015 בסביבות 520,000 דולרים ליום. עלות שאיבת נפט מבאר נפט שנמצאת במים עמוקים במשך מאה ימים יכולה לעלות סביב 100 מיליון דולרים. העלות היומית של הפעלת משאבות נפט בבארות נפט יבשתיות יהיו לרוב זולות בהרבה.


== קישורים חיצוניים ==


== הערות שוליים ==
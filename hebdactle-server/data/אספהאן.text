אֶסְפָהָאן (בפרסית: اصفهان (מידע • עזרה); תעתיק מדויק: אצפהאן; נקראת גם איספהאן) היא עיר במרכז איראן ובירת הפרובינציה הקרויה על שמה כ-339 קילומטר דרומית לבירה טהראן. ע"פ מפקד האוכלוסין האחרון של איראן משנת 2016 התגוררו בעיר כ-1.9 מיליון בני אדם והיא העיר השלישית בגודלה במדינה אחרי טהראן ומשהד. העיר משמשת כמרכז תיירותי חשוב במדינה.


== היסטוריה ==
עבאס שאה הראשון החליט בשנת 1598 לקבוע את אספהאן לבירת האימפריה הפרסית. תחת הנהגתו אספהאן הפכה לאחת הערים היפות בעולם. נבנו בה מסגדים מפוארים, מדרסות ובתי מרחץ. אספהאן הפכה למופת לאדריכלות הספווית, עם בניינים כמו מסגד האימאם, והכיכר המפוארת מיידאן-י אמאם.


== גאוגרפיה ==
העיר, המשתרעת על פני מרחבים גדולים, נמצאת במרחבי זאינדה רוד, לא הרחק מהרי זגרוס. את העיר חוצה נהר הזיינדה רוד. ממוצע המשקעים באזור הוא 355 מ"מ בשנה. הטמפרטורה הממוצעת נעה בין 2 מעלות צלזיוס בחורף ל-29–30 מעלות בקיץ. מזג האוויר הוא גשום לפרקים ובהיר, בהתאם לעונה.


== אתרים מרכזיים ==
אספהאן כוללת מגוון של אתרים בעלי אדריכלות אסלאמית מתקופות שונות של האסלאם, בעיקר מימי הביניים המוקדמים, וכן מהעת החדשה המוקדמת: בעיקר המאה ה-17. כמו כן מצויים בעיר גם מספר כנסיות ובתי כנסת.

מיידאן-י אמאם - כיכר ענקית, השישית בגודלה בעולם. הוכרה על ידי ארגון אונסק"ו כאתר מורשת עולמית.
מסגד האימאם - נקרא בעבר מסגד השאה. נחשב לאחת מיצירות המופת של אדריכלות פרסית. נבחר לאתר מורשת עולמית של אונסק"ו.
עאלי קאפו - ארמון מראשית המאה ה-17. גובהו 48 מטרים. מעוטר בציורי קיר מרהיבים.
מסגד שיח' לוטפאללה - נבנה בשנת 1602 על ידי שאה עבאס, ותוכנן על ידי האדריכל הראשי שלו, שייח' הבהאי. המסגד נועד להיות מסגד פרטי עבור משפחת המלוכה, ולכן אין לו שום צריחים. יש מנהרה מהמסגד אל הארמון המלכותי שמעבר לכיכר.
גשר סי-או-סה פול - הגשר של 33 קשתות. נבנה בראשית המאה ה-17 בסגנון התקופה הספווית.
קתדרלת ונק - קתדרלה ארמנית-נוצרית. הכיפה המרכזית הצבועה בכחול וזהב מתארת את הסיפור המקראי של בריאת העולם וגירושו של אדם מגן העדן.
כנסיית בית לחם הארמנית - משלבת מוטיבים של אדריכלות פרסית וארמנית. הושלמה בשנת 1627. מכילה מגוון של ציורי קיר.
האשת בהשת - ארמון "שמונת גני העדן". אחד מארמונות השאה. נבנה בשנת 1669. מוקף בגנים.
מסג'ד-י ג'אמע - אחד המסגדים הגדולים באספהאן.
Isfahan City Center - מרכז קניות הגדול במדינה בשטח של כ-465 אלף מטר מרובע.


== תמונות מהעיר ==


== ערים תאומות ==
רוסיה סנקט פטרבורג, רוסיה
איטליה פירנצה, איטליה
טורקיה איסטנבול, טורקיה
פקיסטן לאהור, פקיסטן
גרמניה פרייבורג, גרמניה
הרפובליקה העממית של סין שיאן, הרפובליקה העממית של סין
קובה הוואנה, קובה
מצרים קהיר, מצרים
רומניה יאשי, רומניה
ארמניה ירוואן, ארמניה
מלזיה קואלה לומפור, מלזיה
לבנון ביירות, לבנון


== קישורים חיצוניים ==

 אתר האינטרנט הרשמי של אספהאן
אספהאן, באתר אנציקלופדיה בריטניקה (באנגלית)
אתר באנגלית ובו מידע על אתרים בעיר
על תולדות היהודים באיספהאן באתר הספרייה הלאומית
מדברים על ישראל, חולמים על עתיד אחר: 2,500 שנות יהדות באספהאן
סרט על טיול תיירותי בעיר אספהאן 
סרט של ה-BBC המתאר מסע באספהאן 
סיור בעיר ההיסטורית  של אספהאן
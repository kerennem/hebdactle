נרקיס (שם מדעי: Narcissus) הוא סוג במשפחת הנרקיסיים של גאופיטים בעלי בצל. הסוג מונה כ-65 מינים שונים, מתוכם שניים הגדלים בר בישראל (נרקיס מצוי ונרקיס סתווי) ומספר נרקיסים נוספים המשווקים כצמחי נוי, כגון נרקיס מלבין. מרכז התפוצה וההתמיינות של הסוג הוא בספרד. רוב מיני הנרקיס גדלים בר באגן הים התיכון, אך יש גם מינים הגדלים במרכז אסיה ובסין. מינים שונים פורחים לאורך כל השנה, אך רבים מהם פורחים בסתיו ובחורף. הנרקיס הוא ערך טבע מוגן בישראל.


== מאפיינים ==
לנרקיס עלים דמויי סרגל. הפרחים ערוכים בתפרחת, שמתפתחת בתוך עלה דמוי צינור, המכונה מַתְחָל (Spathe); עם תחילת הפריחה, התפרחת יוצאת מתוך המתחל, והפרחים נפתחים. לכל פרח שישה עלי כותרת המקיפים מעין כותרת עגולה, תוספת הנקראת "עטרה" – מעין 'כתר'. צבע הכותרת לבן או צהוב. לפרח 6 אבקנים ושחלה אחת, המתפתחת להלקט שנפתח ל-3 קשוות, ובו זרעים בצבע שחור. אכילת חלק כלשהו בנרקיס; פרחיו, גבעולו או בצלו אסורה; הנרקיס רעיל ועלול לגרום נזק לאדם.


== מקור השם ==
מקור שמו של הנרקיס ביוונית narkissos) ναρκισσος נגזר מהיוונית ναρκη) - חוסר תחושה, קהות חושים, משום שחשבו שיש לו השפעה מרדימה. במיתולוגיה היוונית יש אגדה על העלם היפה נרקיסוס שהיה מאוהב בדמותו הנשקפת במים והוא הביט בה עד שמת מרעב ומצמא, והאלים הפכו אותו לפרח הנרקיס.
לדעת רבים, שׁוֹשַׁנַּת הָעֲמָקִים (המופיעה בשיר השירים ב א) היא שמו המקראי של הנרקיס.


== תמונות ==

		
		
		
		
		
		


== ראו גם ==
נרקיסיזם
נרקוזה
נרקוטי


== קישורים חיצוניים ==
נרקיס, באתר אנציקלופדיה בריטניקה (באנגלית)נרקיס, באתר ITIS (באנגלית)
נרקיס, באתר NCBI (באנגלית)
נרקיס, באתר צמח השדה
נרקיס, באתר Tropicos (באנגלית)
נרקיס, באתר GBIF (באנגלית)
נרקיס, באתר IPNI (באנגלית)
  יעל זילברשטיין ברזידה, המלצות לטיולים בעקבות הנרקיסים, באתר הארץ, 23 בדצמבר 2021


== הערות שוליים ==
אוהל הוא מבנה מגורים ארעי המורכב מיריעות בד, ברזנט, קנבס או חומרים אחרים המונחים ומתוחים על מסגרת של מוטות.


== הקמת אוהל ==
בדרך כלל קל להרכיב ("להקים") ולפרק אוהלים, והם ניתנים לנשיאה ולהעברה קלה ממקום למקום. אוהל מחובר לקרקע בעזרת יתדות וחבלים.
אוהלים מודרניים מכילים גם חומרים מעכבי בעירה וזמינים בגדלים שונים - החל מאוהל ליחיד וכלה באוהלי קרקס.


== השימוש באוהלים ==


==== היסטוריה ====

הראשונים להשתמש באוהלים היו נוודים, כדוגמת הבדווים. היום הם משמשים גם נופשים ("קמפינג"). 
טיפי הוא אוהל בצורת חרוט, עשוי עור של ביזון, אשר היו מכינים האינדיאנים.


==== שימוש צבאי ====
השימוש באוהלים נפוץ גם בצבאות שונים, לצורך מגורים של כוחות ניידים. בצבאות נעשה שימוש בגדלים שונים של אוהלים, החל מאוהלי סיירים שניתן לשאתם על הגב, שמיועדים לחייל אחד או שניים, וכלה באוהלים גדולים שמיועדים לעשרות חיילים, ושניתן לשים בהם מתקנים שונים כגון תאורה וחימום, להשתמש בהם כמחסנים, משרדים, בית חולים שדה או כמטבח. צבאות שונים אף עושים שימוש באוהל אב"כ לצורכי אימונים.


==== שימוש אזרחי מודרני ====

שימוש אזרחי באוהלים נעשה לצורך מחנאות כמו מחנה קיץ. כמו כן, הקרקס לרוב מציג את מופעי הבידור שלו בתוך אוהל.
אוהלים יכולים לשמש כפתרון זמני עבור חסרי בית ובשכונת מצוקה.
כמו כן מקובל להשתמש באוהלים לצורך ניחום אבלים בזמן השבעה.


== אוהל בתרבות ==
בשפה העברית ישנם מספר ביטויים המשתמשים במילה "אוהל".

איש לאוהלו - כל אדם למקומו.
יושב אוהל - אדם המתכנס בביתו ואינו מרבה להתרועע בחברה.
יושב אוהל ומקנה - אדם המגדל צאן ובקר.בדת היהודית ישנה התייחסות להלכות בנושא האוהל. כמו כן נעשה שימוש במילה אוהל בהקשרים דתיים כמו שמות של בתי כנסת וביטויים שונים- "אוהל שם", "אוהלה של תורה" וכו'.
תנועות ומאבקים חברתיים עושים שימוש באוהלים. לדוגמה: תנועת האוהלים, מחאת האוהלים.


== ראו גם ==
שק שינה
אוהל מועד
אוהל (קבר)
סוכה (מבנה)
אוהל הדוד תום


== קישורים חיצוניים ==
אהל, באתר הספרייה הווירטואלית של מטח
אוהל, באתר אנציקלופדיה בריטניקה (באנגלית)
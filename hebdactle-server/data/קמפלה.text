קַמְפָּלָה (באנגלית ובסווהילי: Kampala) היא בירת אוגנדה והגדולה שבעריה. העיר שוכנת לחופי אגם ויקטוריה, ושטחה חופף לשטחו של מחוז קמפלה, אחד ממחוזותיו האדמיניסטרטיביים של האזור המרכזי במדינת אוגנדה, שבדומה למחוזות נוספים במדינה, נקרא על שם העיר הראשית שלו. העיר מחולקת לחמישה רבעים, ומתגוררים בה, ע"פ תחזית אוכלוסייה רשמית משנת 2020, כ-1,680,600 תושבים.
כמו בערי בירה אחרות, קיימים בקמפלה מבנים חשובים ברמה הלאומית כמו: מוזיאון אוגנדה והתיאטרון הלאומי של אוגנדה. בנוסף, חיי הלילה בעיר שוקקים בזכות בתי הקזינו הרבים המצויים בה.
בקמפלה נבנה אחד משבעת בתי התפילה הבהאיים, שממוקם על גבעת קיקאיה (Kikaya Hill) וידוע גם בשם "בית התפילה המרכזי של אפריקה".


== מקור השם ==
הבריטים שהגיעו לאזור ממלכת בוגנדה קראו למקום שעליו בנויה העיר "גבעות האימפלה", בשל היותו ביתם של מספר מינים של אנטילופות, ובפרט אימפלה. טרם הגעת הבריטים המקום שימש שמורת ציד של הקבקה של בוגנדה. שם זה תורגם לשפה המקומית, לוגנדה, לשם "אָקָסוֹזִי קֵאֶמפָּלָה", כאשר התחילית "קֵ-" משמעה "של". מכאן נטבע שם היישוב שקם על גבעות האימפלה "קַמְפָּלָה" – של האימפלה.


== היסטוריה ==
העיר קמפלה צמחה מתוך שמורת הציד שקבע מוטסה הראשון, הקבקה של בוגנדה, על שבע הגבעות שכיום בתחומה. העיר הפכה לבירתה של הממלכה עם בנייתם של קברי מלכי בוגנדה בקסובי וארמון לובירי בשנות ה-80 של המאה ה-19. בשנת 1890 בנה פרדריק לוגרד מבצר על גבעת מֶנגוֹ עבור חברת מזרח אפריקה הבריטית במטרה להבטיח את ההשפעה הבריטית בממלכת בוגנדה. תחת השלטון הבריטי, במסגרת הפרוטקטורט של אוגנדה, הועברה הבירה של אוגנדה לאנטבה, אולם קמפלה נשארה המרכז הכלכלי והתעשייתי. קמפלה שבה להיות בירת אוגנדה לקראת קבלת העצמאות של המדינה ב-1962.
העיר ניזוקה קשות במלחמת אוגנדה-טנזניה שהתחוללה במשך כחצי שנה בשנת 1978. בנוסף, נחרבו חלקים במהפכה שהדיחה את אידי אמין מהשלטון בשנת 1979.
בשנת 2001 הורחבו גבולותיה של העיר במידה רבה, וסופח פורט בל לשטחה המוניציפלי. הפרוורים המזרחיים והצפון-מזרחיים אוחדו וסופחו לעיר קירה, והיא כיום השנייה בגודלה באוגנדה. אוכלוסייתה מונה כ-180,000 נפש.


== כלכלה ==
קמפלה היא מקום מושבם של הבנק לפיתוח מזרח אפריקה, אוניברסיטת מקררי וחברת התעופה אייר אוגנדה. העיר מהווה מרכז לסחר בינלאומי וחברות בינלאומיות רבות מיקמו את המשרדים שלהם במרכזי העיר הרבים. בעיר, רחובות שלמים אשר בהם מופעלים אזורי סחר ייחודיים, לדוגמה רחוב ההדפסות והניירת, רחוב למכירת מוצרי אלקטרוניקה (גם יד שנייה), רחוב לתחום המחשבים והמדפסות, רחוב למכירת בדים, שווקים ייעודיים (ירקות בלבד, בגדים בלבד, כלי בית ובמיוחד בגדים מיד שנייה.
תעשיית קמפלה כוללת ייצור רהיטים וחלקי מכונות. התוצרת החקלאית כוללת קפה, כותנה, תה וסוכר.


== תחבורה ==
נמל התעופה הבינלאומי נמצא באנטבה, כ-35 ק"מ מהעיר. נמל ימי בשם פורט בל נמצא על שפת אגם ויקטוריה במרחק של 10 ק"מ.


== אקלים ==


== גלריה ==

		
		
		
		
		
		
		
		
		
		
		


== ראו גם ==
קברי מלכי בוגנדה בקסובי
בית התפילה הבהאי בקמפלה


== קישורים חיצוניים ==

 אתר האינטרנט הרשמי של קמפלה
מסע מצולם בקמפלה בתוך "שפת רחוב", מגזין להתחדשות עירונית
קמפלה, באתר אנציקלופדיה בריטניקה (באנגלית)


== הערות שוליים ==
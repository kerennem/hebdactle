תרנגולאים (שם מדעי: Galliformes) היא סדרת עופות כבדי-גוף ניזוני קרקע, שגודלם נע מגודלו של שׂליו ועד לזה של תרנגול הודו. בשל טעמו הטוב של בשר התרנגולאים הם משמשים כעופות ציד ורבים מהם בויתו במשך אלפי שנים, חלקם מגודלים כיום בחקלאות תעשייתית עבור תעשיית הבשר.
השם המדעי "Galliformes" נובע מהמילה הלטינית "gallus" המתארת תרנגול או שכווי.
תפוצת התרנגולאים כלל עולמית ובכל אחת מהיבשות הגדולות ישנם כמה מ-290 מיני התרנגולאים השונים. באיים תפוצת התרנגולאים מוגבלת והם נמצאים רק באיים שאליהם הובאו בידי בני אדם.


== מאפיינים ==
כנפיהם קצרות ומעוגלות והם מעופפים חלשים. רגליהם חזקות, כאשר האצבע האחורית קיימת ובדרך-כלל גבוהה מחברותיה. הטפרים חזקים וקהים והמקור חזק וקמור. הלסת העליונה מכסה ועוברת על-פני התחתונה. הם חיים, על פי רוב, בחורש או ביער. הם אוכלי כול, ומלקטים את מזונם - מן החי ומן הצומח - מעל-פני הקרקע. חלקם ישנים על עצים לשם הגנה. התרנגולאים מתאפיינים בדו צורתיות זוויגית. מספר הביצים רב. האפרוחים - עוזבי-קן. בדרך כלל, רק הנקבה דוגרת ומטפלת. תפוצתם כל-עולמית, ובעיקר דרום-מזרח אסיה.
הגדול בתרנגולאים הוא תרנגול הודו מבוית (שהוא תת-מין של תרנגול הודו מצוי) שיכול לשקול עד 40 ק"ג לפעמים ובטבע הוא מגיע למשקל 14 ק"ג. הקטן ביותר הוא שליו סיני (Coturnix chinensis) ששוקל 40 גרם.
למיני הסדרה הזו ערך כלכלי רב לאדם. רבים מהם מבויתים לשם בשר, או ביצים. רבים מהם גם עופות-נוי מן המצויים ביותר בגני-חיות.
משפחת השכוויים הפכה לתת-המשפחה שכווים, תחת פסיוניים.


== מיון הסדרה ==
סוג ללא מקור Archaeophasianus - נכחד
סוג ללא מקור Argillipes
סוג ללא מקור Austinornis
סוג ללא מקור Chambiortyx
סוג ללא מקור Coturnipes
סוג ללא מקור Cyrtonyx
סוג ללא מקור Linquornis
סוג ללא מקור Namaortyx
סוג ללא מקור Palaeorallus
סוג ללא מקור Sobniogallus
סוג ללא מקור Tristraguloolithus
סוג ללא מקור Procrax
סוג ללא מקור Paleophasianus
סוג ללא מקור Taoperdix
משפחה Paraortygidae - נכחדה
משפחה Quercymegapodiidae - נכחדה
משפחה דגרתיליים (Megapodiidae)
משפחה הוקיים (Cracidae)
על-משפחה Phasianoidea
משפחה Gallinuloididae - נכחדה
משפחה פניניתיים (Numididae)
משפחה שלווים אמריקניים (Odontophoridae)
משפחה פסיוניים (Phasianidae)


== גלריה ==

		
		
		
		
		
		
		
		


== קישורים חיצוניים ==

תרנגולאים, באתר אנציקלופדיה בריטניקה (באנגלית)תרנגולאים, באתר ITIS (באנגלית)
תרנגולאים, באתר NCBI (באנגלית)
תרנגולאים, באתר Animal Diversity Web (באנגלית)
תרנגולאים, באתר האנציקלופדיה של החיים (באנגלית)
תרנגולאים, באתר GBIF (באנגלית)
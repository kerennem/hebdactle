זאב נהרות צפוני (שם מדעי: Esox lucius) הוא דג טורף ממשפחת זאבי נהרות שבסדרת זאבי נהר המצוי במקור מים מתוקים באירופה, צפון אסיה ובאמריקה הצפונית.
אורכו של זאב הנהרות 40-55 ס"מ וייתכן שפרטים מסוימים הגיעו לאורך 150 ס"מ. משקלו 25 ק"ג בממוצע וייתכן שהגיע גם למשקל 28.4 ק"ג. זאב הנהר הוא יצור מוארך בעל לסת גדולה וקשיחה בתוכה שיניים חדות המופנות אחורה ויכולות להיאחז בטרף, 3 זוגות סנפירים מתחת לגוף ואחד בקצה הגב התחתון. הזנב רחב ושרירי ועוזר לזאב המים לזנק במהירות. זאב הנהר מוסווה בין צמחי המים וצבעו ירוק מנומר בירוק כהה עד חום.
הוא אחד הטורפים הקשוחים של המים העומדים באירופה, צפון אסיה ובצפון אמריקה הצפונית. הוא מצוי בנהרות איטיי זרימה, אגמים וביצות וגם במים מליחים שונים. הוא מצוי בקרבת הקרקעית המכילה צמחייה בה הוא מסתתר מטרף ואורב לו עד לרגע המתאים לתקוף. הוא ניזון בעיקר מדגים אחרים כולל זאבי נהרות אחרים אך גם מסרטנים, סרטני נהרות, דו-חיים, נחשים, עופות מים כמו ברווזים ויונקים קטנים. הצעירים ניזונים בתחילת חייהם רק מפלנקטון אך עד מהרה מתחילים לטרוף דגים.


== קישורים חיצוניים ==

זאב נהרות צפוני, באתר ITIS (באנגלית)
זאב נהרות צפוני, באתר NCBI (באנגלית)
זאב נהרות צפוני, באתר Animal Diversity Web (באנגלית)
זאב נהרות צפוני, בבסיס הנתונים ARKive (באנגלית)
זאב נהרות צפוני, באתר האנציקלופדיה של החיים (באנגלית)
זאב נהרות צפוני, באתר FishBase (באנגלית)
זאב נהרות צפוני, באתר GBIF (באנגלית)


== הערות שוליים ==
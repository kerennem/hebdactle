ים האלמוגים (באנגלית: Coral Sea) הוא ים שולי המהווה חלק מהאוקיינוס השקט, המצוי לחופיה הצפון מזרחיים של אוסטרליה. ים האלמוגים מתאפיין בטמפרטורה חמה ויציבה, עם גשמים וסופות טרופיות לעיתים תכופות. מקור השם הוא בריבוי שוניות האלמוגים המצויות בו, ובהם איי ויליס, קורינגה ואיי טרגוסה, וכן שונית המחסום הגדולה - שונית האלמוגים הגדולה בעולם.
ים האלמוגים הוא גוף המים ממזרח לריף המחסום הגדול (Great Barrier Reef), תחום בפפואה גינאה החדשה מצפון, ים טסמן מדרום, ושרשראות האיים המערביים של האוקיינוס השקט במזרח. החלק האוסטרלי של ים האלמוגים כולל את גבול האזור הכלכלי הבלעדי כגבול המזרחי. ים האלמוגים מארח מגוון רב של מאפיינים גיאומורפיים ואוקיינוגרפיים, מה שמוליד בתי גידול ומערכות אקולוגיות רבות, מקרקעית הים בעומק של למעלה מ-4,000 מטר ועד לצמחייה של איי אלמוגים מעל פני הים. אזור זה מארח בתי גידול חשובים ומסדרונות נדידה המקיימים מכלולים ייחודיים של אורגניזמים. רבים מהמערכות האקולוגיות והתהליכים האקולוגיים של ים האלמוגים נותרו לבדיקה ולתיאור באמצעות מחקר מדעי.האיים שבים האלמוגים מצויים בשליטת אוסטרליה, ומנוהלים על ידי מחלקת איכות הסביבה של אוסטרליה.
שטח הים הוא 4,791,000 קמ"ר.


== ראו גם ==
קרב ים האלמוגים
טריטוריית איי ים האלמוגים


== קישורים חיצוניים ==

ים האלמוגים, באתר אנציקלופדיה בריטניקה (באנגלית)


== הערות שוליים ==
בלוצ'יסטן (באורדו: بلوچِستان, בפשטו: بلوچِستان) הוא אחד מארבעת המחוזות של פקיסטן. הוא ממוקם באזור הדרום-מערבי של פקיסטן. העיר הגדולה ביותר במחוז היא כוויתה, שהיא גם בירת המחוז. מחוז בלוצ'יסטן גובל במחוזות פנג'אב, סינד, ח'ייבר פח'טונח'ווה, והאזורים השבטיים המנוהלים פדרלית, הנמצאים בצפון-מזרח המדינה. מחוז בלוצ'יסטן גובל גם באפגניסטן, באיראן, ובים הערבי בדרום.
שטח המחוז הוא 347,190 קמ"ר, ובכך הוא הגדול שבמחוזות פקיסטן.
המחוז מאוכלס בדלילות, בעיקר על ידי בלוצ'ים, פשטונים וקהילות בראהוינים. יש קהילות קטנות יחסית של בלוצ'ים איראניים, האזארים, סינדהים, פונג'בים, ומתיישבים אחרים כגון אוזבקים, טורקמנים. המחוז מהווה ריכוז של זיכרים, שנאלצים לעזוב את הזרו בעקבות הרדיפות מתנועות אסלמיום קיצוניות.
ברוב שפות האזור, פירוש השם בלוצ'יסטן הוא "ארץ הבלוצ'ים". למרות היותה בלתי מפותחת במידה רבה, הכלכלה המחוזית מאופיינת בעיקר על ידי המשאבים הטבעיים ושדות הגז הטבעי שנמצאים בה שאת תוצריה היא מספקת לכל רחבי פקיסטן. גם לנמל גואדאר יש תפקיד משמעותי בפיתוח הכלכלי של המחוז.
האקלים בבלוצ'יסטן הוא אקלים מדברי יבש המתאפיין בקיץ חם מאוד ובחורף מתון.
מבחינה גאוגרפית בולטים בה רכסי הרי גרניט.
באזור פועל צבא שחרור בלוצ'יסטן שהוכרז על ידי ממשלת פקיסטן ארגון טרור.


== קישורים חיצוניים ==

 אתר האינטרנט הרשמי של בלוצ'יסטן
סעיד שאה, מלחמת הצללים של חבל בלוצ'יסטן, באתר nrg‏, 10 באפריל 2012
בלוצ'יסטן, באתר אנציקלופדיה בריטניקה (באנגלית)
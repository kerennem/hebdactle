שגיאות פרמטריות בתבנית:חברה מסחרית שימוש בפרמטרים מיושנים [ אנשי מפתח ] אלפאבית (באנגלית: .Alphabet Inc‏, NASDAQ:GOOGL) היא חברת החזקות העוסקת בטכנולוגיה וממוקמת במאונטיין ויו, קליפורניה. היא נוצרה כתוצאה מארגון מחדש של חברת גוגל ב-2 באוקטובר 2015 והפכה לחברת האם של גוגל ועוד כמה חברות בנות שלה. שני המייסדים של גוגל מינו את עצמם לתפקידים בכירים בחברה החדשה: לארי פייג' בתפקיד המנכ"ל וסרגיי ברין בתפקיד נשיא החברה.אלפאבית עוסקת בכמה תעשיות כגון טכנולוגיה, מדעי החיים, הון סיכון ומחקר. חלק מחברות הבנות שלה הן גוגל, קאליקו, כרוניקל, GV, קאפיטל-ג'י, וורילי, X, לון וגוגל פייבר. כמה מחברות הבנות של אלפאבית שינו את שמן לאחר עזיבת גוגל והמעבר לחברה החדשה, כגון גוגל X אשר הפכה ל-X. לאחר הארגון מחדש, לארי פייג' מונה למנכ"ל אלפאבית וסונדאר פיצ'אי תפס את מקומו בתור מנכ"ל גוגל. מניות גוגל הומרו למניות אלפאבית.
אלפאבית הוקמה על מנת להפוך את גוגל לחברה שמתמקדת רק בשירותי אינטרנט ולאפשר עצמאות לחברות הבנות שלא עוסקות בתחום.


== היסטוריה ==
בתאריך 10 באוגוסט 2015 גוגל בע"מ הכריזו על התוכנית להקים חברת החזקות ציבורית חדשה, אלפאבית בע"מ. לארי פייג' שהיה אז מנכ"ל גוגל פרסם את התוכנית בבלוג הרשמי של גוגל. אלפאבית הוקמה כדי לעשות ארגון מחדש לגוגל על ידי העברת חברות בנות של גוגל ממנה לאלפאבית בשביל לצמצם את תחום הפעילות של גוגל. החברה תכלול את גוגל ועוד כמה חברות כולל X, קאפיטל-ג'י ו-GV. סונדאר פיצ'אי שעד אז היה מנהל המוצרים של גוגל החליף את לארי פייג' בתור מנכ"ל החברה.בפוסט בבלוג, לארי פייג' מסביר את תפקיד אלפאבית ככה:"אלפאבית היא ברובה אוסף של חברות. הגדולה מבניהן היא מן הסתם, גוגל. גוגל החדשה היא קצת רזה יותר, בעוד החברות אשר לא קשורות לתפקיד העיקרי של גוגל יהיו שייכות לאלפאבית במקום גוגל. [...] אנו מאמינים שהארגון מחדש ייתן לנו לנהל יותר טוב את גוגל ואת חברות הבנות האחרות."
פייג' מסביר גם את המקור לשם החברה
"אנו אוהבים את השם אלפאבית מכיוון שמשמעותו הוא אוסף של אותיות המייצגות שפה, אחת ההמצאות הכי חשובות של האנושות וזה הלב של הדרך בה מנוע החיפוש עובד! אנו גם אוהבים שזה אומר אלפא-בית (הפירוש של אלפא זה החזר פעיל של השקעה) ולזה אנו שואפים!
פייג' גם אמר שהמוטיבציה מאחורי הארגון מחדש של גוגל הוא כדי לעשות את גוגל יותר "שקופה ואחראית".
ב-1 בפברואר 2016 אלפאבית עקפה את אפל והפכה לחברה הציבורית עם השווי הכי גבוה. יומיים אחרי זה אפל חזרה למקום הראשון ואלפאבית איבדה את התואר.


=== אתר אינטרנט ===
אלפאבית בחרה בדומיין abc.xyz. אין בבעלותה את הדומיין alphabet.com כיוון שהוא שייך למחלקת ניהול ציי רכב של BMW. גם הדומיין abc.com לא שייך לאלפאבית אלא לחברת ABC אשר בבעלות דיסני.האתר כולל בתוכו ביצת פסחא. הנקודה אחרי "drone delivery effort" מהווה היפרקישור לאתר "hooli.xyz", רפרנס לסדרת הטלוויזיה עמק הסיליקון.


== מבנה החברה ==
חברת הבת הגדולה ביותר של אלפאבית היא גוגל. חברות בנות אחרות כוללות Calico, Chronicle, Dandelion, DeepMind, GV, CapitalG, X, Google Fiber, Jigsaw, Sidewalk Labs, Verily ו-Waymo. נכון ל-1 בספטמבר 2017, ההון העצמי של אלפאבית מוחזק על ידי חברת בת בשם XXVI החזקות בע"מ (החברה נקראת ככה כי XXVI זה 26 בספרות רומיות, המספר של האותיות באלפאבית הלטיני) כדי שתוכל לקבל שווי נפרד מגוגל.
בעוד שהרבה חברות בנות היו בעבר חלק מגוגל והפכו לחברות בנות של אלפאבית, גוגל נשארת חברת המטרייה של שירותי האינטרנט של אלפאבית. זה כולל את המוצרים הכי מזוהים עם גוגל כגון מנוע החיפוש, מערכת ההפעלה אנדרואיד, דפדפן הכרום ויוטיוב אשר נשארים חלקים של גוגל.חברות בנות לשעבר כוללות את Nest Labs אשר התמזגה עם גוגל בפברואר 2018.


== תביעות בבית משפט ==
אלפאבית תבעו את אובר על טכנולוגיה דומה לזו של המכונית האוטונומית של אלפאבית אשר פותחה במשך עשור. הטכנולוגיה הקיניינית קשורה ל-14,000 מסמכים שהורדו ונגנבו על ידי מהנדס שעבד בווימו ועבר לאובר. התיק נסגר בפברואר 2018 אחרי שאובר הסכימו לא להשתמש בטכנולוגיה ולתת לווימו 0.34% מההון העצמי של החברה. בערך 245 מיליון דולר משווי החברה ב-2018 המוקדמת.


== השקעות ורכישות ==


=== השקעות ===
בינואר 2017, אלפאבית השקיעה 15 מיליון דולר ביחד עם סקוויה בחברת הזנק המתמקדת בחינוך בשם Cuemath.באוקטובר 2017 אלפאבית השקיעו מיליארד דולר בליפט.בנובמבר 2017 אלפאבית השקיעו 70 מיליון דולר ביחד עם אנדרסין הורביץ ופוקס המאה ה-20 בחברת United Masters אשר הוקמה על ידי סטיב סטויט.


=== רכישות ===
ב-13 בינואר 2018, אלפאבית רכשו חברה בשם Redux המתמחה בלהפוך מסכים לרמקולים בטלפונים חכמים.


== ביקורת ==
אלפאבית ספגה ביקורת רבה סביב ריכוז כמות גדולה של מידע בידיה, וכוחה המונופוליסטי בשוק מנועי החיפוש.
מחקר שבצעה אוניברסיטת אוקספורד בסוף שנת 2018, שניתח את זרימת המידע שאוספות מיליון אפליקציות - לרבות היסטוריית גלישה, מידע אישי כללי והיסטוריית מיקום - הראה שכ-88% מהמידע שאספו אותן אפליקציות הגיע לאלפאבית. המחקר הגיע על רקע ביקורת עזה סביב חברת הבת, גוגל, שלכאורה אוספת כמות מופרזת של מידע ומשתמשת בו בחוסר אחריות. הביקורת הציבורית הגיעה לשיאה בשנת 2018, כאשר הוזמנו בכירי אלפאבית, לצד ענקיות נוספות בתחום האינטרנט, לסדרת שימועים בסנאט האמריקאי.ב-2015 פתחה נציבות התחרות של האיחוד האירופי בהליכים נגד התלכיד, בחשד שניצל לרעה את כוחו המונופוליסטי בתחום מנועי החיפוש. ביוני 2017 הטילה הממונה על ההגבלים העסקיים באיחוד האירופי קנס בסך 2.42 מיליארד יורו על אלפאבית, בנימוק שמנוע החיפוש העניק עדיפות לשירותי השוואת מחירים הקשורים לגוגל. החברה ערערה על הקנס בבית הדין הכללי של לוקסמבורג.


== קישורים חיצוניים ==
  אתר האינטרנט הרשמי של אלפאבית
מידע עסקי על חברת אלפאבית באתרים Yahoo! Finance • MarketWatch • CNN Money • Bloomberg Business (באנגלית)
אלפאבית, בגוגל פיננסיםאלפאבית, באתר Crunchbase (באנגלית)
אלפאבית, באתר EDGAR של הודעות ל-SEC (באנגלית)אחרסוכנויות הידיעות, מהפכת ענק בגוגל: הופכת לחלק מאלפבית, באתר ynet, 11 באוגוסט 2015
קונור דוהרטי, הניו יורק טיימס, גוגל הודיעה על שינוי מבני: תתפצל לכמה חברות שבראשן חברת האחזקות החדשה אלפבית, באתר הארץ, 11 באוגוסט 2015
 שגיא כהן, שולחן ההימורים היקר של גוגל, באתר "ידיעות אחרונות", 24 ביולי 2018


== הערות שוליים ==
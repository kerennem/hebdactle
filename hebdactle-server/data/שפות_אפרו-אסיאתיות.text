השפות האפרו-אסיאתיות הן משפחת שפות המונה כ-240 שפות שיש להן כ-285 מיליון דוברים במזרח התיכון, בצפון אפריקה, במזרח אפריקה וכן דרומית למדבר סהרה, מביניהן עברית. בעבר כונתה משפחה זו גם כמשפחת הלשונות ה"שמיות-חמיות".
המשפחה מונה את תת-המשפחות הבאות:

שפות בֶּרְבֶּרִיוֹת
שפות צ'אדיות
שפות מצריות
שפות שמיות
שפות כושיות
שפת בֵּזָ'ה (מיון שנוי במחלוקת; משויך בדרך כלל במשפחות הלשונות הכושיות)
שפות אומוטיות (הכללתן במשפחת הלשונות האפרו-אסיאתיות שנויה במחלוקת)מן המאפיינים המשותפים לשפות האפרו-אסיאתיות:

סימון זכר ונקבה בצורת יחיד. נקבה מסומנת ב-\t\ (בעברית ת', בערבית ة).
טיפולוגית פועל-נושא-מושא, עם נטיות ל-נושא-פועל-מושא
מורפולוגיה תבניתית שבה הטיית מילים היא על ידי שינויים פנימיים, כמו גם הוספת תחיליות וסופיות
קבוצת עיצורים נחציים.כמו כן, מוכרים שורשים משותפים כגון:

ב-נ - "בנייה"
מ-ת - "מוות"
ס-נ - "ידיעה" (השווה עם "שינון")
ל-ס - "לשון"
ס-מ - "שם"
ד-מ - "דם"


== קישורים חיצוניים ==

שפות אפרו-אסיאתיות, באתר אנציקלופדיה בריטניקה (באנגלית)
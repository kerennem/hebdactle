פחמימנים (בלועזית ביחיד: הידרוקרבון; באנגלית: Hydrocarbon) הם תרכובות אורגניות המכילות אך ורק אטומי פחמן ומימן.
קבוצה זו אינה קבוצת הפחמימות - ההבדל בין השתיים גדול, בעיקר מפני שהפחמימות מכילות גם אטומי חמצן.
מבחינים בין שלושה סוגי פחמימנים, לפי סוגי הקשרים הקוולנטיים בין אטומי הפחמן שלהם:

אליפטיים (שם כולל לכל מולקולה שאינה ארומטית):רוויים: מכילים קשרים בודדים בלבד. קבוצת הפחמימנים הרוויים נקראת אלקאנים.
לא-רוויים או בלתי-רוויים: מכילים קשרים כפולים או משולשים (קשר אחד לפחות בכל מולקולה). אלקנים, אלקינים ו-וינילים הם פחמימנים לא-רוויים.ארומטיים: מכילים טבעות המכילות קשרים כפולים מצומדים, בהתאם לכלל היקל.


== קישורים חיצוניים ==
פחמימן, באתר אנציקלופדיה בריטניקה (באנגלית)
ערכים הם אמות מידה אידיאליות המבוססים על השקפות עולם ביחס לשאלות של צדק, מוסר, אמת, אסתטיקה וסוגיות נוספות. הערכים החברתיים קובעים מה נכון וראוי בחברה מסוימת. 
ערך הוא עיקרון כללי הקובע מה טוב ומה רע, מכאן נובע מה מותר ומה אסור, מה ראוי ומה פסול. לכל אדם ולכל חברה יש ערכים שבהם הם  מאמינים. אדם הדבק בערכים בהם הוא מאמין ורואה בהם מטרה עליונה/תכלית, עשוי לחוות תחושות של משמעות, סיפוק ואושר.


== ערך מול אידיאל ונורמה ==
לא בכל מקרה מוצמד ערך לאידיאל, משום שאידיאל הוא על-ערכי והוא אשר מכתיב את הערכים. לדוגמה: האידיאל "האדם המושלם" עשוי להתבטא בערך "ואהבת לרעך כמוך", האידיאל הסוציולוגי עשוי להתבטא בערך שוויון, וכולי.
הערך מכתיב את מטרות העל, ואלו מכתיבות את הנורמות, שהן כללי התנהגות מחייבים. ערך נחשב על-זמני ונצחי, והוא מהווה את היסוד עליו מושתתת החברה. לעומתו, נורמות יכולות להשתנות, והן משתנות מחברה לחברה, ומתקופה לתקופה.
הערך מכתיב לנו מה רצוי ומה לא רצוי בחברה, כלומר אילו התנהגויות רצויות ואילו לא.


== שמירה על ערכים בחברה ==
החיברות הוא התהליך שבו האדם לומד את הערכים של התרבות והתקופה שבה הוא חי ואת הצורך לפעול על פיהם. 
כאשר אדם מפר ערך חברתי לרוב מצופה ממנו להפגין חרטה על מעשיו. כמו כן, החברה עשויה לנקוט בענישה כלפי אנשים המפרים ערכים בעלי חשיבות ולתגמל אנשים התורמים לערכים אלו.


== ראו גם ==
ערך (אתיקה)
חינוך
אינטרס
פרמקולוגיה הוא תחום במדעי הרוקחות, העוסק בחקר פענוח מנגנוני פעולה של תרופות. המילה פרמקולוגיה נגזרת מיוונית (פרמקון = תרופה, לוגיה = תורה).
הפרמקולוגיה קשורה בצורה הדוקה לביוכימיה ולפתולוגיה.
פרמקולוגיה קלינית עוסקת בניסוי תרופות בשלבי הפיתוח האחרונים על אנשים חולים.


== היסטוריה והתפתחות ==
הפרמקולוגיה בצורתה המודרנית התפתחה בסוף המאה ה-19; רבים רואים את פיתוח האספירין, התרופה הסינתטית הראשונה, כראשית מדע הפרמקולוגיה. כיום מהווה התחום את אחד מאבני היסוד בפיתוח תרופות. 
תרומתה של הפרמקולוגיה לרפואה גדולה ביותר. 


== היבטים נוירולוגיים ==
הנוירולוגיה עושה שימוש רב בתרופות לטיפול בבעיות שונות של מערכת העצבים.
היבטים מסוימים של מערכת העצבים מציבים אתגרים מבפני הפרמקולוגיה.
ראשית מחסום דם-מוח מונע מחומרים מסוימים להגיע למוח ממחזור הדם, כך שלא תהיה תועלת במתן זריקות או כדורים המכילים חומר זה לצורך העלאת המינון שלו במוח במקרה הצורך. על כן יש למצוא פתרונות חלופיים למצבים אלו.
בנוסף, קיימים מספר סוגים של קולטנים אשר יכולים להגיב לאותו החומר בדרכים שונות. 
מכאן עולה הצורך לפתח תרופות שתפעלנה באופן ספציפי על סוג מסוים של קולטנים מבלי שתשפיע על הסוגים האחרים.
זאת כדי להעלות את יעילותה של תרופה מסוימת תוך צמצום תופעות לוואי בלתי רצויות.


== היבטים גנטיים ==
 ערך מורחב – פרמקוגנטיקהתהליך הפיתוח של תרופות יכול להתבסס בין היתר גם על היבטים גנטיים.


== הכשרה ==
בישראל ניתן ללמוד לתואר ראשון ברוקחות באוניברסיטה העברית בירושלים ובאוניברסיטת בן-גוריון בבאר שבע, ואף להמשיך לתארים מתקדמים.


== ראו גם ==
רוקח
בית מרקחת
סבילות
מדד שטח גוף


== קישורים חיצוניים ==
ההיסטוריה של הפרמקולוגיה
פרמקולוגיה, באתר אנציקלופדיה בריטניקה (באנגלית)


== הערות שוליים ==
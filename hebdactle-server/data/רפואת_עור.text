רפואת עור (או דרמטולוגיה - Dermatology; מיוונית: דרמה (δέρμα) פירושה "עור", לוגיה (λογία) פירושה "תורה") היא ענף ברפואה המתמקד בחקר ולימוד המאפיינים הפיזיולוגיים, האנטומיים והפתולוגיים של העור וכמה רקמות נלוות, כמו הציפורניים והשיער.
ענף הדרמטולוגיה מתייחס לפתולוגיות בכל שכבות העור (האפידרמיס, הדרמיס וההיפודרמיס); פתולוגיות בשכבה העליונה הן השכיחות יותר. 


== היסטוריה ==
שינויים ותופעות על פני שטח העור זוהו מאז התקופה הקדומה, חלקם טופלו וחלקם לא. ב-1801 בית הספר הגדול הראשון של רפואת עור נוסד בבית חולים סנט לואיס בפריז, בעוד שספרי הלימוד הראשונים (Willan's, 1798–1808) והאטלסים (אלברט 1806-1814) הופיעו באותה תקופה של זמן.


== הכשרה ==
אחרי סיום התואר ברפואה (M.D או C.O), אורכה של ההכשרה בארצות הברית לרופא עור כללי כדי להיות זכאי לתעודה על ידי האקדמיה האמריקנית לדרמטולוגיה והמועצה לדרמטולוגיה הוא בסך הכל ארבע שנים. הכשרה זו כוללת שנה של לימודי מעבר או לימודי כירורגיה ראשונית ואחריה שלוש שנים של דרמטולוגיה. אחרי הכשרה זו, אפשר גם ללמוד תתי התמחויות של דרמטולוגיה למשך שנה או שנתיים כמו : דרמטולוגיה חיסונית, פוטו תרפיה, רפואת לייזר, ניתוח מוס מיקרו גרפי, ניתוח קוסמטי או דרמטולוגיה פתולוגית. במשך השנים האחרונות, התחום של הדרמטולוגיה היה אחד התחומים המבוקשים ביותר בארצות הברית.


== תתי התמחויות ==
רפואת עור קוסמטית -רופאי עור היו מנהיגים בתחום ניתוחים קוסמטיים. חלק מרופאי עור סיימו התמחות שלמה בדרמטולוגיה כירורגית. רבים מהם הוכשרו לעשות כל מיני פרוצדורות כמו : שימוש בבוטוקס, ביצוע הליכים קוסמטיים (כולל שאיבת שומן ומתיחת פנים) וניתוחי לייזר. רוב רופאי העור נוטים להגביל את מספר ההליכים הקוסמטיים הפולשניים. למרות היעדר הנחיות רשמיות מהמועצה האמריקנית לדרמטולוגיה, הרבה תתי התמחויות מוצעות בתחום הכירורגיה והלייזר.דרמטולוגיה פתולוגית - היא תחום שעוסק בפתולוגיה של העור והוא משותף למומחים בפתולוגיה ובדרמטולוגיה. בדרך כלל מומחה בפתולוגיה או בדרמטולוגיה יכול להתמחות בדרמטולוגיה פתולוגית על השלמה של שנה אחת. השנה הזאת מחולקת לשישה חודשים של לימוד פתולוגיה כללית ועוד שישה חודשים של לימוד דרמטולוגיה פתולוגית.דרמטולוגיה חיסונית -היא תחום שעוסק בטיפול במחלות עור הקשורות במערכת החיסונית כגון זאבת. מומחים בדרמטולוגיה חיסונית עובדים במעבדות ספציפיות שהקימו.ניתוח מוס -ניתוח מוס מתמקד בכריתה של סרטן העור תוך שימוש בטכניקה חוסכת רקמות המאפשרת הערכה תוך ניתוחית של מקומות היקפיים ועמוקים החשודים להיות גידולים סרטניים. טכניקה זו פותחה בשנות ה-30 על ידי ד"ר פרדריק מוס. רופאים המבצעים ניתוחי מוס יכולים לקבל הכשרה בטכניקה מיוחדת זו במהלך התמחותם בדרמטולוגיה.רפואת עור לילדים - רופאים יכולים להשיג התמחות זו על ידי השלמת שתי התמחויות: אחת ברפואת ילדים והשנייה בדרמטולוגיה. תחום זה כולל את המחלות המורכבות של הילדים, מחלות עור תורשתיות וקשיים בעבודה עם אוכלוסיית הילדים.טל-דרמטולוגיה - היא התמחות של רפואת העור וכנראה אחד היישומים הנפוצים ביותר של טל-רפואה. בטל-דרמטולוגיה, טכנולוגיות תקשורת משמשות להחלפת מידע רפואי (הנוגע לבעיות עור וגידולי העור) מעל מרחק באמצעות אודיו ותקשורת חזותית.


== טיפולים ==
טיפולים ניתנים על ידי רופאי עור כוללים, אך לא מוגבל ל:

זריקות מילוי קוסמטיות
הסרת שיער בלייזר או בשיטות אחרות
השתלת שיער -הליך קוסמטי התאמן על ידי רופאי עור רבים.
טיפול בסטרואידים או כימותרפיה.
טיפול בלייזר - מחלות עור, הסרת קעקוע, ריתוך רקמות, והתחדשות קוסמטית.
טיפול פוטו דינמי - טיפול בסרטן העור ובגידולים קדם סרטניים.
שאיבת שומן תופחת - שאיבת שומן המבוצעת על ידי רופא נשים.
טיפול קרינתי -אף על פי שמעט רופאי עור אימצו את הטיפול בקרינות אבל עדיין טיפולים כאלה מסופקים.
בדיקות אלרגיה.
טיפולים מערכתיים - כולל אנטיביוטיקה.


== מחלות עור ==
 ערך מורחב – מחלות עורקיימות מחלות עוריות ראשוניות, מחלות דלקתיות סיסטמיות, מחלות זיהומיות, תפרחות משניות, תגובות לתרופות ומחלות קולגן או מחלות סיסטמיות אחרות. ההבחנה בין התפרחות השונות היא קשה לעיתים.


== ראו גם ==
רפואת מין


== לקריאה נוספת ==
תולדות רפואת עור ומין בישראל - פרופ' אריה אינגבר / מנהל מחלקת עור ומין בית החולים האוניברסיטאי הדסה (slideserve.com/sancha)


== קישורים חיצוניים ==
רפואת עור, באתר אנציקלופדיה בריטניקה (באנגלית)
מָאוּזוֹלֵאוֹם הוא מבנה קבורה מפואר, המשמש לעיתים כמקום סגידה לנפטר או לנפטרים הקבורים או חנוטים בתוכו.
המאוזוליאום הראשון, אשר טבע את המושג, היה המאוזוליאום בהליקרנסוס מהמאה הרביעית לפני הספירה, שהוקם בעיר הליקרנסוס, בירת ממלכת קאריה (בדרום מזרח אסיה הקטנה, כיום בודרום (Bodrum) שבטורקיה). את אחוזת הקבר בנתה ארטמיסיה השנייה, אלמנתו של מאוסולוס, סאטרפ (בפרסית: אחשדרפן - נציב) קאריה, לזכר בעלה. כיום נותרו שרידים מועטים של קבר זה במקום, אך חלק מפסלי הקבר נמצאים במוזיאון הבריטי בלונדון. מאוזוליאום זה נמנה עם שבעת פלאי תבל.


== אתרים מפורסמים ==
המאוזוליאום של לנין בו חנוט לנין, בכיכר האדומה במוסקבה.
הטאג' מהאל באגרה
המאוזוליאום של מוסטפא כמאל אטאטורק באנקרה, טורקיה
מאוזוליאום הו צ'י מין בהאנוי
מאוזוליאום "גורי אמיר" (קברו של האמיר), שנבנה בסמרקנד בשנת 1404 על ידי טימור לנג עבור נכדו האהוב - מוחמד סולטאן. המאוזולאום הפך למקום הקבורה של שושלת טימור.
קבר נפוליאון בבניין האינווליד בפריז.
מאוזוליאום ניקו טוגשו, המאה ה-16, יפן.
מאוזוליאום מזור.
המאוזוליאום של סנטה קונסטנצה ברומא.
המאוזוליאום של מייסד הדת הבהאית, עלי מוחמד בהר הכרמל.
בתוך ההרודיון נמצא המאוזוליאום של הורדוס.
מזבח המולדת, המאוזוליאום של אבות האומה של הרפובליקה הדומיניקנית בסנטו דומינגו.
מאוזוליאום מוחמד ה-5 ברבאט, מרוקו
המאוזוליאום למאו דזה-דונג


== ראו גם ==
קריפטה
קבר


== קישורים חיצוניים ==

מאוזוליאום, באתר אנציקלופדיה בריטניקה (באנגלית)
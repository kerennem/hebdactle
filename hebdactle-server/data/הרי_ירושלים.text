הרי ירושלים הוא אזור גאופוליטי הררי ומבותר במרכז ארץ ישראל, באזור העיר ירושלים. בהגדרתם הרשמית, הרי ירושלים הם החלק מהרי יהודה הנכלל בתוך פרוזדור ירושלים, ובתוך הקו הירוק, אך לעיתים מכלילים בו גם אזורים שמחוצה לו. המונח הרי ירושלים הוא יותר מונח גאופוליטי, שבא לתאר את החלק של הרי יהודה שנמצא בתוך הקו הירוק, מאשר מונח גאוגרפי.
בתוכנית החלוקה של האו"ם (1947), נכלל חלק מפרוזדור ירושלים בשטח המדינה הערבית העתידית, וחלקו בשטח הבינלאומי שכלל את ירושלים. במהלך מלחמת העצמאות כבשה חטיבת הראל את האזור, מה שנתן למדינת ישראל אחיזה באזור ההר, דרך גישה לירושלים ואת השטח ששימש לבניית מערב העיר ירושלים.
גובהם הממוצע של הרי ירושלים הוא כ-650 מטרים מעל פני הים. ההרים הם שלוחות מקבילות היורדות מבמת ההר הגבוהה (800 מטר) של ירושלים, כיוונן מזרח-מערב, וביניהן נחלי אכזב הזורמים מערבה. מדרונותיו תלולים, ואין בו כמעט במת הר ושטחים מישוריים. את האזור מנקז אחד הנחלים הגדולים במרכז, נחל שורק, שבתוך העמק שלו עוברת מסילת הרכבת הישנה מיפו לירושלים. יובליו הגדולים בתחום הרי ירושלים הם נחל רפאים ונחל כסלון.


== פסגות בולטות בהרי ירושלים ==

פסגות גבעת הרדאר, הר גילה ונבי סמואל נמצאות מעט מחוץ לקו הירוק.


== יישובים באזור ==


== שרפות ==
שריפות יער הן תופעה נפוצה בהרי ירושלים. בשנים 1987–2009 התרחשו בהרי ירושלים כ-4,000 אירועי שרפה, אם כי מרבית השרפות היו
בשטח קטן מ-100 דונם. לפי הערכה, שרפה גדולה (נזק ל-6,000 דונם לפחות) מתרחשת אחת ל-12 שנים בממוצע, ושרפה של 1,500 דונם מתרחשת אחת לארבע שנים בממוצע. שרפות בולטות אחדות:

השרפה בשער הגיא (1995) - פרצה  ב-2 ביולי 1995 והתחוללה בחלק המערבי של הרי ירושלים וכילתה קרוב ל-20,000 דונם של יער נטוע וחורש טבעי בהרי ירושלים ובפארק יצחק רבין.
השרפה בהרי ירושלים (2016) - פרצה ב-25 בנובמבר 2016, כחלק מגל שרפות בישראל באותה עת, ושרפה מעל 14,000 דונמים של יער.
השרפה בהרי ירושלים (2021) - פרצה ב-15 באוגוסט 2021 ושרפה מעל 25,000 דונמים של יער.תוך שבועות אחדים לאחר השרפה ישנם סימנים של התחדשות הצומח.


== קישורים חיצוניים ==
טיולים בהרי ירושלים - רשימת כ-35 אתרי טבע מוכרזים ומסלולי טיולים בהרי ירושלים, מתוך "טבע ונופים בישראל".
דובי זכאי, נופים של זיכרון: המלצה לטיול בהרי ירושלים, באתר nrg‏, 27 באוגוסט 2010
מוטי קפלן, ישראל קמחי ומאיה חושן, הרי ירושלים ושפלת יהודה - מדיניות שימור ופיתוח בר קיימא, מכון ירושלים לחקר ישראל, 2000
אורי ערד ואחרים, צפון הרי ירושלים - סקר, ניתוח והערכה של טבע, נוף ומורשת האדם, מכון דש"א, מאי 2016


== הערות שוליים ==
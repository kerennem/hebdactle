ים סין הדרומי הוא ים שולי, הים השני בגודלו בעולם אחרי הים הערבי, שטחו הוא כ-3,500,000 קמ"ר. עומקו המרבי הוא 5,016 מטרים, ובסביבתו ישנם מעל ל-250 איים. הים הסיני נמצא מדרום לסין, ומבחינה גאוגרפית הוא מהווה ים שולי של האוקיינוס השקט. לחופיו שוכנות המדינות וייטנאם וסין בצפון, אינדונזיה, סינגפור, מלזיה וברוניי בדרום, הפיליפינים וטאיוואן במזרח ותאילנד וקמבודיה במערב.
לים סין הדרומי חשיבות כלכלית רבה שכן שליש מהמטען הימי בעולם עובר דרכו, מתחת לקרקעיתו עשויים להימצא מצבורים גדולים של גז ונפט, ומתקיים בו דיג מסחרי רב. שטח הים עצמו, וכן חלק מהאיים הבלתי מיושבים בו, נמצאים במחלוקת בין מספר מדינות הטוענות לריבונות עליהם. המחלוקות מתבטאות גם בשמות השונים שבהם מכונים הים והאיים שבו.
מצר מלאקה, בין חצי האי המלאי והאי סומטרה שבאינדונזיה, מחבר בין האוקיינוס ההודי וים סין הדרומי.


== איים ==
ים סין הדרומי מכיל יותר מ-250 איים קטנים, שוניות ואטולים. רוב האיים אינם מאוכלסים אם כי ישנם איים רבים עם מוצבים צבאיים בעיקר עקב סכסוכי טריטוריה בינלאומיים באזור.
מרבית האיים מרוכזים ב:

קבוצת איי ספראטלי
קבוצת איי פאראסל
קבוצת איי פראטאס
גדת מקלספילד 
סקרבורו שואל 


== ראו גם ==
קטגוריה:איים בים סין הדרומי
סכסוכים טריטוריאליים בים סין הדרומי


== קישורים חיצוניים ==

שרשרת הפנינים - סין, ארה"ב והודו פורסות את הכלים, באתר "סיקור ממוקד", אפריל 2012
ים סין הדרומי, באתר אנציקלופדיה בריטניקה (באנגלית)


== הערות שוליים ==
סטריט פייטר (ביפנית: ストリートファイタ, באנגלית: Street Fighter, מוכרת בישראל גם כ"לוחם רחוב") היא סדרת משחקי לחימה מחברת קאפקום המיוצרת החל משנת 1987. סדרת המשחקים מחזיקה מעמד עד היום, ואף יצאו על-פיה קומיקס ומספר סרטי קולנוע הודות להצלחתה.
דמותו של אקומה מסדרת המשחקים ממוקמת במקום ה-43 ברשימת 100 הנבלים הגדולים ביותר במשחקי וידאו, לפי IGN.


== המשחקים ==


=== סטריט פייטר ===
במשחק הראשון מסייר ריו הושי, לוחם יפני, בין חמש מדינות שונות ונלחם בעשרה לוחמים בתורם. במצב שני שחקנים, הדמות השנייה הוא קן מאסטרס, חברו הטוב של ריו. רוב הדמויות ממשחק זה לא הופיעו במשחקים חדשים יותר.


=== סטריט פייטר II ===
במשחק השני (1990 – 1991) התווספו לריו וקן שישה לוחמים שונים: צ'ון לי, זנגיף, בלנקה, הונדה, גייל ודאהלסים. לבוס האחרון מהמשחק הקודם, סאגאת, התווספו עוד שלושה: בלרוג, וגה ובייסון (שהופך לנבל העיקרי בסדרה). גרסאות מורחבות שונות יצאו למשחק השני: ההרחבה הראשונה נקראת "סטריט פייטר 2 טורבו" שהכוללת אפשרות לשחק עם ארבעת הבוסים בנוסף ללוחמים הרגילים. בהרחבה השנייה, "סופר סטריט פייטר 2" נוספים ארבעה לוחמים חדשים: קאמי, די ג'יי, הוק ופיי לונג. במשחק האחרון בסדרה, "סופר סטריט פייטר 2 טורבו", התווספו ללוחמים תנועות "סופר", שעושות יותר נזק. בנוסף גם נוסף לוחם סודי חדש: אקומה. שהפך לאחת הדמויות הפופולריות בסדרה.
באופן בלתי צפוי, המשחק השני זכה לפופולריות הרבה יותר גדולה מהמשחק הראשון באולמות הארקיד ובקונסולות, והפך את סטריט פייטר לזיכיון מדיה. בניגוד לפופולריות של המשחק הראשון, הפופולריות של המשחק השני, הייתה בסדר גודל שכמוהו לא נראה מאז תור הזהב של משחקי הארקייד בשנות השמונים עם המשחקים Space Invaders ופק-מן, ולמעשה גרמה לתחייה מחודשת של מכונות הארקייד. משערים שאחת הסיבות לתופעה הזאת היא שזה היה המשחק הראשון שאיפשר לשני שחקנים להתחרות אחד נגד השני במקום לשתף פעולה אחד עם השני כפי שהיה במשחקי הארקייד בשנות השמונים.


==== קומבואים ====
סטריט פייטר II הוא המשחק הראשון שכלל מערכת של קומבואים, היכולת לתזמן מתקפה אחרי מתקפה אחרת כך שהיריב לא יוכל להגן או להתחמק. הם התגלו במקרה במהלך הפיתוח, ולמרות זאת, הוחלט להשאיר אותם במשחק הסופי. לבסוף הקומבואים על ידי השחקנים, והפופולריות שצמחה בעקבות זאת גרמה ליישומה של מערכת קומבואים במשחקי לחימה רבים אחרים.


=== סטריט פייטר אלפא ===
ב-1994 התחילו לצאת משחקי "סטריט פייטר אלפא" הכוללת שלושה משחקים בסדרה, בהם הגרפיקה הייתה מפורטת יותר, וגלריית הלוחמים מגוונת יותר. במשחק השלישי ניתן היה לבחור בין 3 סגנונות משחק:

Aism- דומה לזה ב"סופר 2 טורבו". לכל שחקן יש רמה אחת של כח-סופר.
Xism- יש לכל שחקן 3 רמות של כח-סופר, וניתן לעשות תנועות סופר בדירוג 1–3.
Vism- כל שחקן יכול לייצר בעצמו את הסופרים תוך כדי תנועות מואצות.עלילות "סטריט פייטר אלפא" מתקיימות בין המשחק הראשון לשני. ולכן הרבה פרטים בלתי פתורים מהמשחק הקודם מקבלים הסבר. למשל איך בייסון הפך לנבל ומה המטרות שלו, מה באמת קרה לאבא של צ'ון לי ועוד.


=== סטריט פייטר EX ===
סדרת "סטריט פייטר EX" כללו שלושה משחקים (+ גרסה מורחבת למשחק השני). רוב הלוחמים במשחק זה הם ייחודיים לסדרה ולא הופיעו במשחקים מאוחרים יותר. לא ידוע מתי בדיוק התקיימה הסדרה הזו בקו העלילה המרכזי.


=== סטריט פייטר III ===
בסדרה זאת יצאו שלושה משחקים, עם שחקנים חדשים, כשרק ריו וקן וצ'ן לי חוזרים מהמשחקים הקודמים. ב-"3, הדור החדש" לכל שחקן יש רק סופר אחד, ואפשר לבחור איזה.


=== סטריט פייטר IV ===
המשחק יצא בקיץ 2008 למסכי הארקייד. הסיפור מתרחש בין המשחק השני לשלישי ויש בו גם דמויות חדשות כמו ק. וייפר, אל פוארטה, רופוס, אייבל ודאלסים. במשחק עשו שילוב בין דו ממד לתלת ממד. יצא בתחילת 2009 למחשב ולקונסולות ה-Xbox 360 ולפלייסטיישן 3. בשנת 2010 יצא השדרוג "סופר סטריט פייטר 4" וגרסת שיפור ב-2011, ובשנת 2014 יצא השדרוג הנוסף "אולטרה סטריט פייטר 4"


=== סטריט פייטר V ===
המשחק יצא לאור בפברואר 2016 לפלייסטיישן 4 ול-Microsoft Windows. אל משחק זה הצטרפו מספר דמויות חדשות: נקאלי, ראשיד, אביגיל (דמות מ-"Final Fight" ), אד, קולין, מנאט, פ.א.נ.ג. ולאורה.


=== קאפקום נגד - ===
בסדרה זו יצאו כמה משחקים:

סטריט פייטר נגד אקס-מן: שמונה שחקנים מכל קבוצה, ואפוקליפסה כבוס. בוחרים זוג שחקנים. בגרסה מאוחרת יותר ניתן לבחור גם את אקומה גואוקי. במשחק זה ניתן לייצר סופר כפול- של שני שחקנים יחד.
קאפקום נגד מארוול: חמישה משחקים באותו סגנון, רק שהפעם דמויות נוספות של חברת הקומיקס הוספו. הראשון ("מארוול סופר הירוס נגד סטריט פייטר") יצא בשנת 1997 למכונות הארקייד ולקונסולת "סגה סאטורן" בלבד. השני ("מארוול נגד קאפקום") יצא בשנת 1998 למכונות הארקייד ולסוני פלייסטיישן. השלישי ("מארוול נגד קאפקום 2") יצא בשנת 2000 לסוני פלייסטיישן 2. הרביעי ("מארוול נגד קפקום 3") יצא בשנת 2011 לסוני פלייסטיישן 3 ולאקס בוקס 360. בשנת 2012 יצאה הרחבה למשחק המכילה יותר דמויות וזירות. החמישי ("מארוול נגד קאפקום אינפיניט") יצא בשנת 2017 לסוני פלייסטיישן 4, לאקסבוקס וואן ולמחשב האישי.
קאפקום נגד SNK: שלושה משחקים בהם שאר הלוחמים הם מחברת SNK. במשחק השני ישנה אפשרות לבחור משישה סגנונות משחק, כששלושה מהם הם מהמשחק "סטריט פייטר אלפא 3". שני המשחקים הראשונים פותחו על ידי קאפקום והשלישי פותח על ידי SNK. במשחק הראשון השלבים הם גרסאות חדשות לשלבים מפורסמים מהמשחקים: הפגודה של ריו, הרכבת של טרי בוגרד על רקע דרום דקוטה, מקדש בודהה של סגאת בתאילנד, "פאו פאו קפה" במקסיקו של חבורת "art of fighting", מגדל גיס בפלורידה של גיס האוורד ועוד.
קאפקום נגד טטסונקו: משחק שממשיך את סגנון הקרב של "קאפקום נגד" והפעם הוא מכיל דמויות מחברת האנימציה היפנית טטסונקו. המשחק יצא בלעדי ל-Wii, בגרסה האנגלית של המשחק ייתכנו שינויים בדמויות לדמויות יותר מוכרות מכיוון שהם מוכרות בעיקר ביפן ולא מוכרות במערב.
סטריט פייטר נגד טקן:(באנגלית: Street Fighter X Tekken)  משחק שניים על שניים שמאחד בין הלוחמים מהיקום של סטריט פייטר ללוחמים מהיקום של טקן. הדמויות מעוצבות בעיצוב של סטריט פייטר והמשחקיות היא של סטריט פייטר. המשחק הופק על ידי Capcom ויצא במרץ 2012 ל-Xbox 360, פלייסטיישן 3, מחשב אישי ו-PS Vita.
טקן נגד סטריט פייטר: טקן נגד סטריט פייטר (באנגלית: Tekken X Street Fighter)  המכונה גם כ-"Tekken VS Street Fighter" הוא משחק שהיה אמור לצאת לאור על ידי נאמקו אך הפיתוח של המשחק הופסק. גם המשחק הזה היה אמור לאחד בין לוחמי טקן ללוחמי סטריט פייטר. ההבדל הוא שכל הלוחמים מעוצבים בעיצוב של משחקי טקן וכך גם המשחקיות. הדמויות היחידות שנחשפו מהמשחק היו ג'ין קאזמה, פול פיניקס, נינה ויליאמס ולילי רוצ'פוט (מסדרת טקן) וריו, קן, צ'ון לי ואינגריד (מסדרת סטריט פייטר).


== השחקנים ==
סטריט פייטר 1: ריו הושי (יפן), קן מסטרס (ארצות הברית), ג'ן (סין), לי (הונג קונג), בירד (בריטניה), ויקטור סאגאת (תאילנד), ועוד
סדרת סטריט פייטר 2: אדמונד הונדה (יפן), קרלוס/ג'ימי בלנקה (ברזיל), ויליאם פ. גייל (ארצות הברית), צ'ן לי זאנג (סין), זנגיף (ברית המועצות/רוסיה), דאלסים (הודו), וגה (ספרד), מר ביסון (שאדולו), קאמי וייט (בריטניה), DJ (ג'מייקה), פיי לונג (הונג קונג), "נץ רעם" (T. Hawk ממקסיקו)
סדרת סטריט פייטר אלפא: גאי, רולנטו, סודום, מאקי, קודי (ארצות הברית, ממשחקי "פיינל פייט"), דן היביקי (הונג קונג), צ'ארלי, ג'ולי, ג'וני, קרין, אינגריד, ריינבו מיקה, רוז (איטליה), סאקורה, יון (יפן), איגל (אנגליה)
סדרת סטריט פייטר 3: אלכס (ארצות הברית, דודלי (אנגליה), אלנה (קניה), הוגו (גרמניה), איבוקי (יפן), מקוטו, נקרו (רוסיה), אורו, שין (ברזיל), קיו, רמי, טוולב, אוריאן, ינג, גיל ("הים התיכון" אם כי הרקע נראה אי יווני), פויז'ן, אפי.
סדרת סטריט פייטר EX: אלן, בלאיר, סי ג'ק, דרון, די דארק{גרמניה, שמו האמיתי הולגרת}, גרודה, הוקוטו{יפן}, קאירי{יפן}, פולום פורנה{ערב הסעודית}, סקולומאניה, ארי, נאנאסה, שרון, וי רוסו, האיטה, אקה, קיקלויד בטה, קיקלויד אלפא, שאדובגיסט
סדרת Darkstalkers: אנקאריס (מצרים), אולבת', בישמון, בולטה (גרמניה, פרודיה על כיפה אדומה), דמיטרי (רומניה), דונובן, אניטא, פליקיה (ארצות הברית), גלון, ג'אדה, לאי לאי, מוריגן (סקוטלנד), לילית', פאירון (חייזר), פובוס (מקסיקו), קיו בי, סאסקבטץ' (קנדה), ויקטור (גרמניה), זאבל, שדו, מאריונטה
סדרת סטריט פייטר 4: אייבל (צרפת), קרימסון ווייפר, רופוס (ארצות הברית), אל פוארטה (מקסיקו), סת', גאוקן
סדרת סטריט פייטר 5: לאורה (ברזיל), נקאלי (מקסיקו), ראשיד


== הסרטים ==


=== הסרט משנת 1994 ===
בשנת 1994 יצא סרט המבוסס על השחקנים של "סופר סטריט פייטר 2".
הסרט יחסית הצליח בציבור ומסביב לעולם אבל כשל אצל רוב המעריצים והמבקרים.

עלילה: מלחמת אזרחים בשאדאלו (מדינה דמיונית בדרום מזרח אסיה) נגמרה. בנות הברית מנסות להשליט סדר, כשלפתע מטוס ובו עשרות אזרחים ושלושה חיילים נחטף למקום לא ידוע. אזור זה נשלט על ידי הדיקטטור מ. ביסון, שמסרב לקבל את מרות בנות הברית. צבא בנות הברית בפיקודו של אלוף-משנה גייל מנסים למצוא את מחבואו.
שחקנים: ז'אן-קלוד ואן דאם (ויליאם פ. גייל), קיילי מינוג (קאמי וייט), ראול ג'וליה (מ. ביסון. הסרט אחרון בו השתתף לפני שמת), דאמיאן צ'פה (קן מסטרס)


=== הסרט משנת 2009 ===
במרץ 2008 החלו צילומים לסרט מחודש על הסדרה המבוסס על דמותה של צ'ון לי, "Street Fighter: The Legend of Chun-Li".
הסרט יצא לאקרנים ב-28 בפברואר 2009.
הסרט קבל תגובות חריפות יותר מהסרט הקודם וכשל בקופות.

עלילה - העלילה של הסרט עוקבת אחרי צ'ון לי מאז היותה ילדה שאומנה על ידי אביה באמנויות לחימה וממשיך לאחר שהוא נחטף על ידי בייסון וצ'ון לי מחליטה להתמודד נגדו ולשחרר את אביה.
שחקנים - קריסטין קרוק (צ'ון לי), מייקל קלארק דאנקן (באלרוג), כריס קליין (צ'ארלי נאש), רובין שאו (גן), ניל מקדונו (מ. ביסון), טאבו (ווגה).


== ראו גם ==
מגה מן


== קישורים חיצוניים ==

 אתר האינטרנט הרשמי של סטריט פייטר
סטריט פייטר, באתר אנציקלופדיה בריטניקה (באנגלית) סטריט פייטר, ברשת החברתית טוויטר


== הערות שוליים ==
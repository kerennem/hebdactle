גינון הוא מכלול של שיטות שתכליתן היא גידול וטיפוח צמחים מסוגים שונים, במרבית המקרים לצורכי נוי אך לעיתים גם לשם מאכל. המונח יכול להתייחס לאחזקת גינה בקנה מידה קטן כגינה פרטית בחצר בית ועד לגנים ציבוריים הנפרשים על שטח נרחב.
מידת מעורבותם של האנשים המתחזקים את הצמחים בגינתם ושימוש הגינה במרחב העירוני והכפרי מבדילים את הגינון מהחקלאות ומהיערנות.
תכנון ועיצוב גנים היה לאמנות פופולרית בעיקר ביפן, צרפת ואנגליה, בהן גם פותחו גישות וסגנונות של אדריכלות נוף המכונים "גן יפני", "גן צרפתי" ו"גן אנגלי".
הגנן נדרש לטפל ולנקות את הגן. גזימת עלים וענפים, ניקוי הגן (בעזרת מטאטא או מפוח עלים), טיפול בעשבים שוטים ושתילת צמחים חדשים הן חלק מהטיפול היומיומי בגן.
ענף הגינון בישראל כולל בעלי מקצוע ושירותים כמו גננים, משתלות יצרניות, משתלות מכירה, קבלני גינון, אדריכלי נוף, ומנהלי מחלקות גינון ברשויות ומוסדות ציבור.


== ראו גם ==
גן (נוי)
גינון יובשני
גינון אנכי
גינון גרילה
הורטיקולטורה
אזור עמידות


== קישורים חיצוניים ==
ארגון לגננות ולנוף בישראל (אורכב 10.05.2008 בארכיון Wayback Machine)
"אדם צומח" עמותה לקידום הגינון הטיפולי בישראל
הרכבת עצי פרי - מאמרים לטיפוח ושיפור עצי הפרי בגינה בעזרת הרכבה.
גינון אקולוגי באתר טבעBIZ, החברה להגנת הטבע
תנאים לגידול של צמחייה מהמגוונות בעולם
גינון, באתר אנציקלופדיה בריטניקה (באנגלית)
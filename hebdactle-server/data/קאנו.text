קאנוּ הוא סוג של סירה קטנת ממדים, ששטה על פי רוב על ידי משוטים, אך לעיתים גם בעזרת מפרשים. לקאנו שני קצוות מחודדים ובדרך כלל הוא פתוח בצדו העליון, אם כי קיימים גם קאנואות בעלי כיסוי.
קאנו החתירה מונע על ידי "משוטים אינדיאניים", כשמספר החותרים תלוי בממדי הסירה. החותרים פונים לכיוון השייט, בין שהם יושבים על חיזוקי רוחב של הגוף ובין שהם כורעים ומשעינים את ברכיהם ישירות על התחתית. זה ההבדל בין חתירה בקאנו לבין חתירה בסירה רגילה, אז פונים החותרים אל הירכתיים, נגד כיוון השייט. המשוט האינדיאני יכול להיות בעל להב אחד או שניים.
לקאנואות מפרשים מגוון רחב של מעטי-מפרשים. הדגמים הנפוצים של קאנואות המפרשים המודרניים הם בעלי מעטי מפרשים ששטחם 5 מטרים מרובעים. לקאנו המפרשים הבינלאומי שטח מפרשים של 10 מטרים מרובעים, והוא אחד מדגמי התחרות הראשונים והמהירים ביותר בעולם המערבי.


== תחרויות קאנו ==
 ערך מורחב – קאנו/קיאקתחרות הקאנו הראשונה נערכה בבריטניה ב-1866 ומאז אולימפיאדת ברלין (1936) זהו ענף אולימפי. קיימים מספר סוגי תחרויות, הבולטות שבהן תחרויות ספרינט, שהן תחרויות במים שקטים למרחקים קצרים, ותחרויות סלאלום, הנערכות במים לבנים, ובהן על החותרים לעבור בנקודות מסוימות המסומנות במים, ולעיתים גם לחתור נגד הזרם.


== קישורים חיצוניים ==
קאנו, באתר אנציקלופדיה בריטניקה (באנגלית)
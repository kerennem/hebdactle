כרונולוגיה (מלטינית chronologia, מיוונית: χρόνος, כרונוס, זמן בתוספת λογία, לוגיה, דיבור או לימוד) היא רשימה או מחקר המתאר רצף של אירועים על פי סדר התרחשותם. במובן הכללי כרונולוגיה היא גם המדע העוסק בסדר הדורות המאורעות והשיטות לחלוקת הזמן או אזכור ורישום של אישים, שליטים ושושלות במערכות ספירה שונות.כרונולוגיה עוסקת בתולדות נושא או אזור גאוגרפי, באירועים כלליים או באירועים פוליטיים כלליים, בחיי אדם אחד או קבוצה, המוגשים כעובדות רקע לשם הבנת הרקע ההיסטורי, ברירת העובדות בכרונולוגיה עשויה להיות שנויה במחלוקת, ברשימה כזו מובלטים בדרך כלל האירועים ומובלטים פחות התהליכים החברתיים והרעיוניים. כרונולוגיה אינה היסטוריוגרפיה, אלא כלי המשמש היסטוריונים וארכאולוגים להבנה של התרחשויות היסטוריות והגורמים המובילים להן.


== סוגי כרונולוגיה ==
כרונולוגיה צפה - כאשר ידוע סדר התרחשותם של אירועים ביחס אחד לשני, אך לא משך כל אירוע או תאריכו. כרונולוגיה מתוארת בעזרת ממצאים שמאפשרים תמונה כללית; כגון רשימה של שושלות, מלכים, תצפיות ותאורי טבע וכדומה, או כאשר ישנו אתר ארכאולוגי עם מספר שכבות ישוב.
כרונולוגיה מוחלטת - כאשר עומדים לרשות החוקרים ממצאים רבים ומלאים על אירועים; כגון תאריכים כתובים בתעודות, מטבעות, רישומי תצפיות אסטרונומים, וכן לפי שיטות תארוך רדיומטריות, כגון תיארוך פחמן-14.


== ראו גם ==
אלמנך
סדר הדורות
כרונולוגיה של אזור ארץ ישראל
כרונולוגיה של המזרח הקרוב העתיק
הכרונולוגיה המקראית והמסורתית
כרונולוגיה של יוון העתיקה
כרונולוגיה של המלחמה הקרואטית-בוסנית
כרונולוגיה של אירועי אוקטובר 2000
כרונולוגיה לתולדות היישוב היהודי בארץ-ישראל
כרונולוגיית ההתיישבות היהודית בארץ ישראל בעת החדשה
כרוניקה


== קישורים חיצוניים ==
כרונולוגיה, באתר אנציקלופדיה בריטניקה (באנגלית)


== הערות שוליים ==
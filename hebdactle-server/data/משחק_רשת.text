משחק רשת הוא משחק מחשב בו משחקים דרך רשת מחשבים. המשחק יכול להתקיים על גבי הרשת המקומית, רשת האינטרנט או טכנולוגיה מקבילה. קיימים סוגים שונים של משחקי רשת, אך בסיס המשחק הוא ביכולת של שחקנים אנושיים לשחק זה מול זה דרך הרשת אליה הם מחוברים (פנימית או חיצונית). זאת בניגוד למשחקים בהם המשחק הוא מול דמויות וירטואליות הנשלטות על ידי תוכנה כגון משחק מחשב.
משחקי האינטרנט כוללים מגוון רחב של משחקים עם רמות שונות של מורכבות, החל ממשחקי דפדפן המבוססים על טקסט וטכנולוגית אדובי פלאש ועד משחקי אסטרטגיה המשלבים גרפיקת תלת-ממד ועולמות וירטואליים המאפשרים למספר רב של שחקנים לקחת בהם חלק באופן סימולטני ולאורך זמן (ניתן להתחבר פעמים רבות באמצעות שם משתמש וסיסמה).
לרבים ממשחקי הרשת קיימות קהילות מקוונות המוסיפות למשחקים פן של פעילות חברתית ולא רק פעילות יחידנית של שחקנים בודדים.


== ההיסטוריה של משחקי רשת ==


== משחקי דפדפן ==
 ערך מורחב – משחק דפדפןמשחקי דפדפן הם משחקים המאוחסנים על שרת אינטרנט ומתבססים על הדפדפן כפלטפורמה להרצה. משחקים לשחקן בודד נוצרו כך שניתן לשחק בכל דפדפן עם התפתחות הטכנולוגית בתחום הגרפיקה האינטראקטיבית באינטרנט (כמו Java ו-Flash) משחקי הדפדפן נעשו מתוחכמים עוד יותר והפופולריות שלהם עלתה[דרוש מקור]. לאחרונה, משחקי דפדפן רבים מתבססים על טכנולוגיית AJAX המאפשרת אינטראקציה מיידית (ראו: יישום אינטרנט עשיר).


== משחקים מרובי משתתפים ==
משחקים מרובי משתתפים מאפשרים לשחקן להתחבר דרך רשת התקשורתאו האינטראנט לשרת משחק. המשחקים הנפוצים ביותר הם משחקי תפקידים, משחקי אסטרטגיה ומשחקי יריות. המוצלחים שבמשחקים מרובי המשתתפים יכולים להגיע לעשרות אלפי משתתפים מכל רחבי העולם. נעשים טורנירים בהם צופים מאות אלפי משתתפים שבסופם נבחר אלוף עולם. בעוד שמשחקים ברשת יכולים להתייחס לכל משחק שמאוחסן באינטרנט, לרוב כשמתייחסים למשחקי רשת מתכוונים למשחקים מרובי משתתפים. [דרוש מקור]. תוכנת TeamSpeak מכריזה על עצמה כתוכנה עם קהל יעד של גיימרים במשחקי רשת.


=== משחק יריות גוף-ראשון ===
בשנות ה-90 השנים שה-ps נולד, משחקי רשת החלו לעבור מרשתות מקומיות לרשת האינטרנט. אחד מהמשחקים הראשונים שעבר לרשת האינטרנט היה דום. במקור, דום היה משחק יריות בגוף ראשון בו השחקן שגילם לוחם, נלחם בייצורים וירטואליים. בשנות ה-90, יצאה גרסה למשחק שאפשרה למספר שחקנים לשחק דרך רשת, אחד נגד השני. מאז דום, פותחו הרבה משחקי יריות בגוף ראשון המאפשרים קרבות רשת בין שחקנים בודדים, או קבוצה כנגד קבוצה.


=== משחק אסטרטגיה בזמן אמת ===
משחקי אסטרטגיה בזמן אמת פותחו תחילה כמשחק לשחקן יחיד, במסגרתם מפתח השחקן אובייקט כלשהו (החל מדמות אחת ועד לעיר שלמה) ועליו לעמוד במטרות כלשהן. משחקים אלו עברו שינויים כך שיתאימו למשחק מרובה משתתפים כאשר הרעיון הוא שנדרש ליצור קואליציות של שחקנים כדי להקדים ולהשיג את המטרות בצורה מהירה יותר. קיימים שני סגנונות של משחקי אסטרטגיה בזמן אמת. בראשון, גם כאשר השחקן אינו מחובר, האובייקט שלו עדיין ברשת כך שניתן לקנות ממנו, לתקוף אותו וכדומה, בהתאם למשחק. בסגנון השני, רק כאשר השחקן מחובר ניתן לבצע אינטראקציה עם האובייקט שלו. משחק הרשת הפופולרי כיום נכון ל-2019 הוא פורטנייט ולו כ-200 מיליון משתמשים.


=== משחק תפקידים ===
 ערך מורחב – משחקי תפקידים המוניים ברשתמשחקי תפקידים הם חלק בלתי נפרד מעולם משחקי הרשת. משחקים אלו מספקים לגולש את האפשרות ליצור דמות וירטואלית המקבילה לעולם האמיתי עד לפרטי פרטים: גובה, מבנה גוף, גוון עור, צבעי עיניים ושיער, סגנון לבוש, תכשיטים וכו'. ניתן לחלק את משחקי התפקידים ההמוניים לשני סוגים עיקריים:
עולמות וירטואליים - משחקים המנסים ליצור עולם שיהיה דומה ככל האפשר לעולם המציאותי או לחיים בעולם המציאותי. זאת אומרת שהם יכללו אפשרויות וירטואליות לעבודה (אשר בחלק מן המקרים עשויה גם להיות רווחית בעולם האמיתי), לשכירת או קניית דירה ואפילו לקיום. המשחק הבולט ביותר בז'אנר זה של משחקים המוניים הוא Second life שהושק ב-23 ביוני 2003 ומחוברים אליו יותר מכ-50 אלף גולשים בו זמנית.
הז'אנר הפופולרי ביותר של משחקי התפקידים ההמוניים נקרא MMORPG או מ4 בעברית. במשחקים מהסוג הזה דמותו של השחקן היא אחת מן התושבים המאכלסים עולם וירטואלי (לרוב פנטסטי) הנתון במלחמה מתמדת עם כוחות האופל, האור או שניהם ביחד. המטרה במשחקים האלו היא להגיע לרמה הגבוה ביותר (על ידי לחימה במפלצות ובשחקנים אחרים) על מנת להיות השחקן החזק ביותר. המשחקים הידועים ביותר בז'אנר הם וורלד אוף וורקראפט ומייפל סטורי.


== הטכנולוגיה ==
משחקי דפדפן אינם דורשים הורדת קבצים למחשב. רוב משחקי הרשת בנויים בטכנולוגית פלאש (Flash) ו-Actionscript[דרוש מקור]. שפות אלה מאפשרות לאחסן את המשחק על שרת אינטרנט שאינו תומך בשפות צד שרת. לעומת זאת, משחק רשת מבוסס דפדפן שאינו בפלאש, לרוב בנוי בשפות צד שרת כגון: ASP או PHP. שפות אלה למעשה מאפשרות לצד הלקוח (הגולש) להוסיף או לערוך תוכן משלו. שכן זהו חלק בלתי נפרד ממשחק רשת. מכיוון שברוב המקרים, במשחק רשת קיים יותר ממשתתף אחד, נדרשת תשתית מתאימה עם היכולת לשמור נתונים בבסיס נתונים. בסיס הנתונים מאפשר לגולשים לשמור את תוצאותיהם ולצפות על מיקומם ביחס למתמודדים נוספים.


== תחרויות מקצועיות ==
עם עליית הפופולריות במשחקי המחשב, נוצר גם התחום של תחרות מקצועית בדומה לענפי ספורט אחרים.
האירועים היוקרתיים ביותר בתחום הם ה-World Cyber Games ‏(WCG) והCyberathlete Professional League ‏(CPL).
משתתפי תחרויות אלו מרוויחים סכומים לא מבוטלים אשר לעיתים מאפשרים לשחקן להתפרנס מעיסוק זה.
העיסוק התקשורתי בתחום משתנה ממקום למקום בעולם, ובדרך כלל החשיפה לתחום בקרב הציבור הרחב היא די נמוכה. עם זאת, במדינות כגון קוריאה הדרומית, משחקים כגון סטארקראפט ווורקראפט 3 פופולריים ביותר בקרב הציבור ולעיתים שחקנים מועלים עד למעמד סלבריטאות בקרב הציבור הרחב.


== דוגמאות למשחקי רשת ==
מייפל סטורי
איקרים
פארמוויל
טנקי אונליין
פורטנייט


== ראו גם ==
מסיבת רשת


== קישורים חיצוניים ==

– הרצאה באנגלית מאתר עם כתוביות בעברית
משחק רשת, באתר אנציקלופדיה בריטניקה (באנגלית)


== הערות שוליים ==
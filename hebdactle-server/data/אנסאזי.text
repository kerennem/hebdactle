האנסאזי היו בני שבטים אינדיאנים קדמונים שמרכזם התרבותי היה בעיקר באזור ארבע הפינות שבדרום-מערב ארצות הברית המודרנית.


== מוצאם ==

האנסאזי, המכונים גם "אנשי הפואבלו הקדומים", חיו באזור הרמות והקניונים סביב העיירה קאיינטה שבמדינת אריזונה ארצות הברית. בעברם הרחוק היגרו בסביבות המאה השלוש עשרה מאזור מוצאם אשר היה בקולורדו לאזור אריזונה אשר בדרום מערב ארצות הברית.


== סיבות הגירתם ==
לא ידוע מה הסיבה להגירתה המסיבית של שבט האנסאזי. השערה אחת טוענת שההגירה נבעה בעיקר ממאבקים אידאולוגיים בחברה האנסאזית, דברים אשר יצרו חילוקי דעות שונות בנושאי דת וחברה. בנוסף להשערות אלה התווספו השערות על בצורות קשות אשר הועלו על ידי חוקרי התרבות האנסאזית, כמו כן במקביל נמצא חיזוק להשערה זו עקב בדיקת אקלים ארכאולוגית כי אכן תקופות יובש הן שגרמו לשרשרת אירועים משפיעים על החברה האנסאזית.


== אורח חייהם ==

האנסאזי היו ידועים בזכות כלי הקדרות, וסגנון בניית בתי מגוריהם. שבט זה הקים יישובי קבע אשר הטביעו את חותם בנוף המדברי של האזור, מבנים ייחודיים אשר היו שונים משאר מבני הקבע של שבטי האינדיאנים האחרים. החברה האנסאזית עברה מעבודת האדמה לאומנות הצייד, דבר שהוביל לשינוי נרחב בתרבות האנסאזית וגרם לאלימות קיצונית עם נדידות מאולצות לאזור מערב ארצות הברית, ובכך הסתיימה לה התרבות האנסאזית עם הזמן.


== דעות שונות על מוצאם ==
הארכאולוגים עדיין דנים בשאלה מתי הופיעו האנסאזי הראשונים, ואחת הדעות (המבוססת על סיווג פקוס) היא שהדבר אירע בסביבות המאה ה-13, דעה אחרת טוענת כי מדובר במאה השתים עשרה, כמו כן חוקרים אחדים סוברים כי האנסאזי הם אבותיהם של אנשי הפואבלו המודרניים, דבר שמעלה אפשרויות נוספות לתאוריות חדשות על מוצאם וסופם המסתורי.
משמעות המילה אנסאזי בשפת הנאוואחו היא "הקדמונים" או "אויב קדמון".


== ראו גם ==
הפארק הלאומי ההיסטורי תרבות צ'אקו
הפארק הלאומי מסה ורדה


== לקריאה נוספת ==
ג'ארד דיימונד, התמוטטות - מדוע נפלו הציוויליזציות הגדולות של העבר? האם זה יכול לקרות גם לנו?, פרק 4 "העתיקים": בני אנסאזי ושכניהם, (מאנגלית: עמנואל לוטם), תל אביב: מטר, תשס"ח-2008.


== קישורים חיצוניים ==

אנסאזי, באתר אנציקלופדיה בריטניקה (באנגלית)


== הערות שוליים ==
בצלצל (שם מדעי: Allium cepa var. aggregatum, על פי האקדמיה ללשון העברית: בְּצַלְצוּל וגם בָּצָל הַסָּרִיס, ידוע בשמות בצל אשקלון ושאלוט) הוא צמח פורח, זן של בצל הגינה.
מקור הבצלצל באזור הסהר הפורה, ומשם הוא נדד למדינות הים התיכון מחד ומרכז אסיה מאידך. השם הלועזי שאלוט (הקיים בשפות אנגלית כ-Shallot וצרפתית כ-échalote) הגיע מהמילה הלטינית אסקלוניה (escalonia), שנבעה משם העיר העתיקה אשקלון. על פי העדויות הבלשניות, השם בצלי אשקלון היה קיים בתקופת יוון העתיקה, וככל הנראה מרמז על כך שהיוונים ייחסו את מקור הבצל לארץ ישראל.
צמח הבצלצל בעל פקעת המורכבת ממקבץ, בדומה לשום. בהכנה למסחר פקעות הבצלצל מפורקות והשיניים הבודדות, כל אחת מהן בצלצל קטן, נמכרות בשווקים בנפרד. 
הבצלצל משמש כרכיב מרכזי, הן כתחליף לשום והן כתחליף לבצל, במטבחים רבים ברחבי העולם. הוא פופולרי במטבח הצרפתי, במטבח ההודי ובמטבח התאילנדי.


== טקסונומיה ==
בעבר סווג כמין עצמאי (Allium ascalonicum), אך בעקבות מחקרים בוטניים הוא מסווג כיום כזן של בצל הגינה (Allium cepa).


== קישורים חיצוניים ==

בצלצל, באתר ITIS (באנגלית)
בצלצל, באתר NCBI (באנגלית)
בצלצל, באתר האנציקלופדיה של החיים (באנגלית)
בצלצל, באתר Tropicos (באנגלית)
בצלצל, באתר GBIF (באנגלית)
בצלצל, באתר The Plant List (באנגלית)
בצלצל, באתר IPNI (באנגלית)
בצלצל, באתר אנציקלופדיה בריטניקה (באנגלית)


== הערות שוליים ==
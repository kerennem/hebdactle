פשע אלים הוא פשע בו מבצע העבירה משתמש או מאיים להשתמש בכוח על הקורבן. פשע אלים כולל הן פשעים בהם הפעולה האלימה היא המטרה, כמו רצח או אונס, והן פשעים בהם האלימות היא האמצעי להשגת המטרה. פשעים אלימים עשויים, או לא, להיעשות באמצעות כלי נשק. בדרך כלל, אנשים שביצוע פשעים אלימים כוללים, בין היתר, חוטפי מטוסים, שודדים ובהם שודדי בנק, פורצים, טרוריסטים, גנבי מכוניות, אנסים, חוטפים, רוצחים, אנשי קרטל סמים , ועוד.


== הגדרה לפי מדינה/אזור ==


=== אירופה ===
באוסטריה, צ'כיה, סלובקיה, פינלנד, גרמניה, אנגליה, לטביה, הולנד, פורטוגל, יוון ושוודיה מעשים שאינם אלימים במיוחד, כמו סטירת אדם אחר, נחשבים ל"פשע אלים". לדוגמה, איליאס קסידיריס, אשר היה דובר מפלגת הימין הקיצוני ביוון, סטר לדוברת מפלגת שמאל במהלך דיון פוליטי שהתקיים בשידור חי. בעקבות המקרה הוצא נגד צו מעצר.
בבריטניה כל מקרי אלימות נגד אנשים נחשבים ל"פשע אלים". בעוד שכיום הפשעים האלימים נחשבים לפשעים החמורים ביותר, מבחינה היסטורית פשעים נגד רכוש היו נחשבו חמורים באותה מידה. הנתונים הסטטיסטיים בדו"ח שיעורי הפשעים האלימים בבריטניה לשנים 2010/2011 הראו כי מקרי הפשע האלים ירדו בכ--47% בהשוואה לרמת הפשע האלים ב-1995. בשנים 2010/11 31 אנשים מכל 1000 אנשים בבריטניה דיווחו שהיו קורבנות לפשע אלים ב-12 החודשים האחרונים. באשר למקרי רצח, משנות השישים ועד סוף המאה העשרים חלה עלייה בשיעור מקרי הרצח (בסביבות 2% ל -3% בשנה). מאז 2001/02 חלה דעיכה במקרי הרצח בבריטניה ב-19 אחוזים.


=== ארצות הברית ===
באוקטובר 2013 דיווחה הלשכה המרכזית לסטטיסטיקה ששיעור הפשעים האלימים (מקרי אונס או תקיפה מינית, מקרי שוד, מקרים של תקיפות אלימות, תקיפות שאינן חמורות, וכו') בקרב אמריקאים בגילאים 12 ומעלה היו במגמת עליה בשנה השנייה ברציפות. השיעור הכולל עלה מ-22.6 קורבנות ל-1,000 נפשות ב-2011 ל-26.1 ל-1,000 נפשות ב־2012. עיקר העלייה הייתה במקרים של תקיפות שאינן חמורות.
בשנת 2011 שיעור הפשעים האלימים ירד ל-386.3 מקרים ל-100 אלף נפשות, בהשוואה ל-729.6 ל-100,000 נפשות בשנת 1990.


== ראו גם ==
אלימות
פשע


== קישורים חיצוניים ==
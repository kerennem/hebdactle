על-ממלכה או דומֵיין (מאנגלית: Domain) היא הרמה העליונה ביותר במבנה ההירארכי של מיון עולם הטבע (טקסונומיה). שיטות המיון המודרניות נוטות לחלק את היצורים לשלוש על-ממלכות:

חיידקים אמיתיים (Bacteria)
חיידקים קדומים (Archaea)
איקריוטיים (Eukaryota)שיטת המיון המקורית של המדען השוודי קארולוס ליניאוס התבססה על דמיון בתכונות היצורים ובמראם. כיום, עם התפתחות הביולוגיה, הפכה שיטה זו למיושנת. שיטות מיון חדשות שהוצעו, מבוססות בעיקר על דמיון גנטי. כתוצאה מכך, קבוצות רבות של יצורים שנחשבו כיחידות סיסטמטיות, אינן עוד כאלה.
חיידקים אמיתיים וחיידקים קדומים הם יצורים חסרי גרעין (פרוקריוטיים) ואילו האיקריוטיים הם יצורים בעלי גרעין. האיקריוטיים עצמם ממוינים לקבוצות של חד-תאיים כפרוטוזואה ואצות ולשלוש ממלכות: בעלי חיים (Animalia או Metazoa), פטריות (Fungi) וצומח (Plantae או Viridiplantae).


== קישורים חיצוניים ==
הסִינְתְ'פּוֹפּ (מוכר גם כטכנופופ; מאנגלית: techno-pop ,Synthpop) הוא זרם מוזיקלי אשר פרח בסוף שנות השבעים והפך דומיננטי במהלך שנות השמונים של המאה ה-20.
סינת'פופ הוא פופ של סינתיסייזרים כפי שעולה משמו, אך זו הגדרה שיטחית שאינה ממצה. סינת'פופ במובנים רבים, פרץ את הדרך למוזיקה אלקטרונית שבאה לאחר מכן.
בין חלוצי הז'אנר ניתן למנות את דוראן דוראן (Duran Duran), היומן ליג (The Human League) ודפש מוד (Depeche Mode). רבים מן ההרכבים היוצרים סינת'פופ מזוהים עם תרבות הדארק.
מדובר ביוצרים שבחרו לנסות ליצור מוזיקה מצלילים סינתטיים לחלוטין ולא לצרף כלים נוספים מעבר לסינתיסייזרים שלהם, לפחות בתחילת דרכם.
מאחר שמכשירים אלו לא היו מפותחים אז כשם שהם היום, נשמעו הצלילים צורמים ומוזרים, ולא היה שינוי משמעותי בגון הצליל בין שיר לשיר מאחר שלסינתיסייזרים לא היה מבחר צלילים עשיר.
עם השנים עברו האמנים למכשירים משוכללים יותר ולסימפול צלילים (הקלטת דגימות והכנסתם לקטע מוזיקלי כמקצב, כמוזיקה תווית של ממש ואף כקטע בפני עצמו). הצליל הפך חם יותר, והסינת'פופ נכנס לתקופתו הפחות פופית והיותר דרמטית ואף גותית במקרים מסוימים.
בתקופה הזו הצליח לברוח הסינת'פופ מעט הצידה מתדמית הפופ הנערית שהוצמדה לו ונכנס לנישות יותר "איכותיות" של מוזיקה מיוחדת וטקסטים עמוקים יותר.
לאט לאט לקחו על עצמם אמנים רבים בשנות השמונים את הסינת'פופ כז'אנר מוביל ויצרו מה שנחשב ליצירות מופת במוזיקה של שנות השמונים. ביניהם, מעבר לאמנים שהוזכרו כבר, אן קלארק (Anne Clark), תומאס דולבי (Thomas Dolby), ניו אורדר (New Order), יוריתמיקס (Eurithmics), אולטראווקס (Ultravox), סופט סל (Soft Cell), Trans-X, אלפאוויל (Alphaville) ורבים אחרים.
לקראת תחילת שנת 2008 האלקטרו פופ חזר קצת להופיע בשירים בעיקר בגלל חלוצת האלקטרו פופ הזמרת השוודית MO. בין השירים עליה היא חתומה הם kamikaze והשיר שבו השתתפה lean on אשר צבר למעלה ממילארד צפיות.


== סינת'פופ בישראל ==
בישראל פעילה בעיקר הלהקה מטרופולין. בעבר הייתה פעילה גם להקת אולטראס שהפסיקה את פעילותה לאחר כמה שנים של פעילות.
באלבומה של להקת ג'ינג'יות יש שיר אחד המשויך לז'אנר הסינת'פופ באופן מובהק, והוא מראשוני שירי הסינת'פופ הישראליים.


== ראו גם ==


== קישורים חיצוניים ==
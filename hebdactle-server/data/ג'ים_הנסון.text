ג'יימס מורי "ג'ים" הנסון (באנגלית: James Maury "Jim" Henson‏; 24 בספטמבר 1936 - 16 במאי 1990) היה בובנאי, תסריטאי, במאי, מפיק טלוויזיה ומקימה של חברת ג'ים הנסון וקרן ג'ים הנסון. הנסון היה איש תיאטרון הבובות הידוע והמפורסם ביותר בהיסטוריה של הטלוויזיה, בין היתר בזכות תוכניותיו "החבובות", "רחוב סומסום", "סיפורי עמים" ו"פראגל רוק" וסרט הקולנוע "המבוך".


== תחילת דרכו ==
הנסון נולד בגרינוויל, מיסיסיפי שבארצות הברית. בשנת 1936 עבר הנסון עם משפחתו להיטסוויל, מרילנד, בקרבת וושינגטון.
בשנת 1945, בעודו תלמיד בית ספר יסודי, החל לעבוד בתחנת הטלוויזיה המקומית. הנסון ייצר בובות עבור תוכנית ששודרה בשבת בבוקר ויועדה לילדים. לתוכנית קראו "סם וחברים". בתוכנית זו הופיע לראשונה קרמיט הצפרדע, בובה שהפכה בהמשך לסימן ההיכר של הנסון.


== עבודות מאוחרות יותר ==
הצלחת התוכנית "סם וחברים" הובילה את השתתפות הבובות שהנסון ייצר בתוכניות טלוויזיה נוספות כגון "The Tonight Show" ו"Hollywood Squares".
בשנת 1963 נשא הנסון לאישה את ג'ין, גם היא מפעילת בובות, והם עברו לעיר ניו יורק, שם הקימו את החברה "Muppets, Inc".
בין השנים 1964–1968 החל הנסון להפיק סרטים קצרים.
בשנת 1968 החל חואן גנז קוני להפיק את רחוב סומסום, כאשר חלק מכל פרק הוקצה לזמן בו יופיעו בובות צבעוניות מתוצרתו של הנסון.
בין בובות אלה הופיעו:

קרמיט הצפרדע - הבובה שאיתה הופיע בתוכניות טלוויזיה שונות מאז שהיה בן תשע.
אוסקר הרטנון
ארני מתוך "ארני וברט" (בגרסה הישראלית: "אריק ובנץ")
עוגיפלצת
ביג בירד - הציפור הגדולה.


== שנות ה-70 של המאה ה-20 ==
בשנת 1976 החל הנסון בהפקת החבובות, בה הופיע קרמיט הצפרדע כמנחה, ועמו גונזו, פוזי הדוב ומיס פיגי.


== הסרטים ==
מופע החבובות הופיע במספר עונות, ולאחריו נעשו סרטים עם אותן הדמויות:

"החבובות - הסרט" - 1979
"תעלול החבובות הגדול" - 1981
"החבובות כובשות את מנהטן" - 1984סרטים נוספים שהפיק הנסון:

"הקריסטל השחור" - 1982
"המבוך" - 1986
"המכשפות" - 1990 (יצא לאקרנים כ-9 ימים לאחר פטירתו)כמו כן הנסון עיצב את הדמות של יודה בסרטי "מלחמת הכוכבים" - דמות אותה דיבב פרנק אוז.
תוכניות נוספות אותם יצר הנסון:

"הפרוגלים"
"חבובוטף"
"סיפורי עמים"בשנת 1982 הקים הנסון את קרן ג'ים הנסון לעידוד את אומנות תיאטרון הבובות בארצות הברית.
הנסון נפטר מדלקת ריאות ב-16 במאי 1990, בגיל 53, כ-9 ימים בלבד לפני הקרנת הבכורה של הסרט האחרון בהפקתו, המכשפות.


== השפעתו ==
לאחר מותו המשיכו לצאת סרטים המבוססים על דמויות שיצר הנסון ובהם:

"מזמור חג המולד של החבובות" - 1992
"החבובות באי המטמון" - 1996
"החבובות בחלל" - 1999
"שנות הביצה של קרמיט" - 2002
"החבובות בארץ עוץ" - 2005
"החבובות" - 2011
"החבובות - מבוקשות״ - 2014והמשיכו לצאת גם סדרות כמו:

"אמא אווזה"
"דינוזאורים"
"מופע החיות"
"הדוב בבית הכחול"
"ד"ר סוס"
"עולמם הסודי של הצעצועים"
"החנות של מופטופ"
"ההופסים"
"דן מדען"
"רכבת הדינוזאורים"
"חבורת הדחפורים"
"עיר הכלבים"


== קישורים חיצוניים ==

 אתר האינטרנט הרשמי של ג'ים הנסון
 ג'ים הנסון, במסד הנתונים הקולנועיים IMDb (באנגלית)
 ג'ים הנסון, באתר AllMovie (באנגלית)
 ג'ים הנסון, באתר Rotten Tomatoes (באנגלית)
 "ג'ים הנסון", במסד הנתונים הקולנועיים Kinopoisk.ru (ברוסית)
 ג'ים הנסון, באתר AllMusic (באנגלית)
 ג'ים הנסון, באתר MusicBrainz (באנגלית)
 ג'ים הנסון, באתר Discogs (באנגלית)
 ג'ים הנסון, באתר Songkick (באנגלית)
ג'ים הנסון, באתר "Find a Grave" (באנגלית)
מורשת ג'ים הנסון (באנגלית)
עמית קוטלר ואילת יגיל, קרמיט לא תמיד היה צפרדע, באתר ynet, 14 במאי 2010
ירון רוולסצ'י‏, ספיריטס: אבו קרמיט, באתר וואלה!‏, 23 באוקטובר 2013
היסטוריה גדולה, בקטנה, האזכרה המיוחדת של יוצר "החבובות", באתר הארץ, 10 בדצמבר 2017
ג'ים הנסון, באתר אנציקלופדיה בריטניקה (באנגלית)
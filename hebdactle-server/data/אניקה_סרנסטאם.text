אניקה סרנסטאם (Annika Sörenstam; נולדה ב-9 באוקטובר 1970) היא שחקנית גולף מקצוענית שוודית שהישגיה מדרגים אותה כאחת משחקניות הגולף המוצלחות ביותר בהיסטוריה. לפני שפרשה מגולף תחרותי בסיום שנת 2008, היא זכתה ב-90 תחרויות בינלאומיות כמקצוענית, ובכך נהייתה שחקנית הגולף שזכתה באליפויות הרבות ביותר. היא זכתה ב-72 תחרויות התאחדות הגולף המקצוענית לנשים (LPGA) רשמיות בכללן עשר מייג'ורס ו-18 תחרויות בינלאומיות אחרות, והיא עומדת בראש רשימת המרוויחות בתולדות הLPGA, עם סכום של למעלה מ-22 מיליון דולר – למעלה מ-8 מיליון דולר מהבאה אחריה ברשימה. מאז 2006 מחזיקה סרנסטאם באזרחות כפולה אמריקאית ושוודית.היא זכתה שמונה פעמים בתואר "שחקנית השנה" ובשישה פרסי Vare Trophies שניתנים לשחקן בLPGA עם הניקוד הממוצע הנמוך ביותר בעונה, היא שחקנית הגולף היחידה שקלעה למטרה ב-59 תחרויות. היא מחזיקה בשיאים שונים בספורט הגולף הנשי בכללם הניקוד הנמוך ביותר לעונה: 68.6969 ב-2004.
היא ייצגה את אירופה בגביע Solheim Cup שמונה פעמים בשנים 2007-1994, סרנסטאם היא הספורטאית הרווחית ביותר בתחרות בכל הזמנים.
סרנסטאם עשתה היסטוריה בתחרות Bank of America Colonial ב-2003 כשהייתה האישה הראשונה  ששיחקה בתחרות הגברים ה-PGA Tour מאז 1945. לעיתים היא ידועה רק כ"אניקה" (Annika). היא זכתה לתהילה של שחקני גולף גברים באותה הדרך: ארני (ארנולד פלמר), ג'ק ניקלאוס וטייגר (וודס). עסקיה מחוץ לגולף כוללים את אקדמית הגולף אניקה, תכנון מסלול גולף, מותג מוצרי אניקה, וקרן צדקה.


== קישורים חיצוניים ==

  אתר האינטרנט הרשמי של אניקה סרנסטאם
אניקה סרנסטאם, באתר אנציקלופדיה בריטניקה (באנגלית) אניקה סרנסטאם, ברשת החברתית פייסבוק
 אניקה סרנסטאם, ברשת החברתית טוויטר
 אניקה סרנסטאם, ברשת החברתית אינסטגרם
אניקה סרנסטאם, באתר olympedia.org
האקדמיה של אניקה במועדון ריוניון, reunionresort.com
הביוגרפיה של אניקה סרנסטאם
מידע על אניקה סרנסטאם, golfstarsonline.com
סוכנויות הידיעות, גולף: אניקה סורנסטאם תפרוש בתום העונה, באתר ynet, 13 במאי 2008
פרנק ליצקי, הניו יורק טיימס, מי כמוה יודע שהמשחק הזה כולל הרבה יותר מכדור ומחבט, באתר הארץ, 26/05/08
דודי כליפא, והיא דווקא רצתה להיות כמו ביורן בורג, באתר הארץ, 18 במאי 2003


== הערות שוליים ==
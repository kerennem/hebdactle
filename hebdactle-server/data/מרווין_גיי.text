מרווין גיי (באנגלית: Marvin Gaye; נולד בשם מרווין פנץ גיי ג'וניור – .Marvin Pentz Gay Jr;‏ 2 באפריל 1939 – 1 באפריל 1984) היה מוזיקאי, זמר-יוצר ומפיק מוזיקלי אמריקאי. גיי היה אחד המוזיקאים הבולטים במוזיקה הפופולרית בשנות השישים והשבעים של המאה העשרים. השפעתו על מוזיקת המוטאון הקנתה לו את הכינוי "נסיך מוזיקת הנשמה".מגזין "רולינג סטון" דירג את גיי במקום ה-6 ברשימת 100 האמנים הגדולים בכל הזמנים.


== ביוגרפיה ==
גיי נולד וגדל בוושינגטון. יש לו שתי אחיות ואח. לאחר שנשר מהתיכון, הצטרף גיי לחיל האוויר האמריקני. הוא שוחרר מהצבא לאחר שסירב למלא פקודה.
גיי התחיל את הקריירה שלו בכמה להקות דו-וופ, בהם להקת "The Marquees" עם בו דידלי. הוא חתם במוטאון רקורדס ב-1960 והפך לאחד הזמרים המצליחים של החברה. כמה משיריו בשנות ה-60 הפכו ללהיטים, בהם Stubborn Kind of Fellow‏, How Sweet It Is (To Be Loved By You)‏, ו-I Heard It Through the Grapevine וכן הדואטים עם טאמי טרל (Tammi Terrell)‏ Ain't No Mountain High Enough‏ ו-You're All I Need to Get By. לקראת סוף שנות ה-60 החליט לפנות ליצירה עצמאית יותר.
בדומה לסטיבי וונדר גיי נאבק בשיטה שבה נקטה חברת התקליטים שלו, מוטאון, לפיה יש הפרדה בין כותבי השירים, המפיקים והמבצעים. שיטה זו הנפיקה להיטים רבים, אך כמה יוצרים, בהם גיי, חשו מדוכאים. גיי ניצח במאבק זה, שבשיאו הצליח לשכנע את מוטאון להוציא את התקליט What's Going On, אשר בלט בהיותו אלבום קונספט עם מסרים חברתיים ואקולוגיים ולא רק אוסף של שירי להיטים. תקליט זה זכה למוצלח ביותר של גיי ולאחד מהאלבומים החשובים ביותר בסגנון מוזיקת הנשמה. בספטמבר 2020, מגזין ה"רולינג סטון" הכתיר את האלבום במקום הראשון ברשימת "500 האלבומים הגדולים בכל הזמנים".לאחר What's Going On גיי המשיך לקריירה מוזיקלית מצליחה והוציא בין היתר את התקליטים
Let's Get it On‏, ו-I Want You‏ והסינגלים Got to Give it Up‏, ו-Sexual Healing‏. ב-1983 יצא לסיבוב הופעות, ובסיומו החליט שהוא רוצה להתבודד ועבר לגור בבית הוריו. הוא ניסה כמה פעמים להתאבד לאחר ויכוחים עם אביו.
בתוכנית של ערוץ E! על חייו של גיי, סיפר ריצ'רד הקטן שבשנים האחרונות לחייו, לגיי הייתה תחושה מוקדמת שירצחו אותו.
גיי נרצח בירייה על ידי אביו בלוס אנג'לס, קליפורניה ב-1 באפריל 1984, לאחר שהתערב בוויכוח בין הוריו, יום אחד לפני שמלאו לו 45 שנים.


== חייו האישיים ==
גיי היה נשוי פעמיים. נישואיו הראשונים היו לאנה גורדי, אחותו של המפיק המוזיקלי ברי גורדי. היא היוותה השראה לשירים, "Stubborn Kind of Fellow" ו"You Are a Wonderful One". הזוג אימץ בן (שנולד ב-1965). לזוג היו בעיות מלכתחילה, אך נישואיהם נגמרו כאשר גיי החל לחזר אחר ג'ניס האנטר. ממערכת יחסים זו נולדו לזוג שני ילדים, נונה (נולדה ב-1974) ופרנקי (נולד ב-1975). זמן קצר לאחר חתונתם באוקטובר 1977 בלואיזיאנה, הם נפרדו בגלל מתיחות ששררה ביניהם. לבסוף הם התגרשו בפברואר 1981.


== הנצחה ==
ב-1987 נכנס גיי להיכל התהילה של הרוק אנד רול, וב-1990, הוא קיבל כוכב בשדרת הכוכבים של הוליווד.
לזכרו של מרווין גיי נכתבו שירים רבים, בהם שירה של אלונה קמחי "איש השוקולד", שהולחן ובוצע על ידי יזהר אשדות, ו-"Marvin Gaye" שבוצע על ידי מייגן טריינור וצ'ארלי פות'.


== דיסקוגרפיה ==


== קישורים חיצוניים ==

  אתר האינטרנט הרשמי של מרווין גיי מרווין גיי, ברשת החברתית פייסבוק
 מרווין גיי, סרטונים בערוץ היוטיוב
 מרווין גיי, במסד הנתונים הקולנועיים IMDb (באנגלית)
 מרווין גיי, באתר AllMovie (באנגלית)
 מרווין גיי, באתר Rotten Tomatoes (באנגלית)
 מרווין גיי, באתר Spotify
 מרווין גיי, באתר AllMusic (באנגלית)
 מרווין גיי, באתר MusicBrainz (באנגלית)
 מרווין גיי, באתר Deezer
 מרווין גיי, באתר Discogs (באנגלית)
 מרווין גיי, באתר Songkick (באנגלית)
מרווין גיי, באתר Genius
מרווין גיי, באתר SecondHandSongs
מרווין גיי, באתר DNCI
מרווין גיי, באתר MOOMA (בארכיון האינטרנט)
 מרווין גיי, באתר בילבורד (באנגלית)
 מרווין גיי, באתר Tidal (באנגלית)
מרווין גיי, באתר "Find a Grave" (באנגלית)
מרווין גיי, באתר אנציקלופדיה בריטניקה (באנגלית)
What's Going On: האם זה האלבום הכי טוב בכל הזמנים?, בפורום הגריד, 9 באוקטובר 2020
מרווין גיי, במלאת 50 שנה ל-What's Going On, הסכת של כאן 88


== הערות שוליים ==
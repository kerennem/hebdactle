תרבויות האנדים הוא שם כולל לתרבויות ועמים שונים שהתפתחו לאורך רכס הרי האנדים ומורדותיו, במערב יבשת אמריקה הדרומית. הם שכנו באזור שהשתרע מצפון רכס האנדים ודרומה עד אזור צפון ארגנטינה וצ'ילה של ימינו. הציוויליזציה של נורט צ'יקו בפרו  היא הציוויליזציה העתיקה ביותר באמריקה, והיא החלה בסביבות 3,200 לפני הספירה.
למרות האתגרים הסביבתיים הקשים, תרבויות האנדים הצליחו לביית מגוון רחב של גידולים, שחלקם הפכו בעידן המודרני נפוצים ברחבי העולם.
פחות ממאה שנה לפני בואם של הכובשים הספרדים, איחדו בני האינקה, שכבר התבססו בפרו, את רוב תרבויות האנדים למדינה אחת, הנחשבת כיום לציוויליזציה האנדית. אימפריית האינקה כללה בפועל שפות, תרבויות ועמים שונים.
השלטון הספרדי שינה באופן ניכר אלמנטים רבים של תרבויות האנדים.
עמים ותרבויות שנחשבים כמשתייכים לתרבויות האנדים:

צ'אווין
תרבות נסקה 
תרבות מוצ'ה
צ'צ'פויאס
תרבות וארי
טיוואנאקו
תרבות ולדיביה 
תרבות צ'ימו
אינקה
קונפדרציית מויסאקה 


== קישורים חיצוניים ==
תרבויות האנדים, באתר אנציקלופדיה בריטניקה (באנגלית)
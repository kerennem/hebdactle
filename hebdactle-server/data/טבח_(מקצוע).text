טַבָּח (באנגלית: Cook) הוא מקצוע אשר העוסקים בו מכינים מזון לצריכה בתעשיית המזון, ובפרט במסעדות. טבח עשוי להיות מכונה לעיתים "שף", אם כי בעולם הקולינרי, המונחים אינם זהים. הטבחים לרוב עובדים תחת ניהול של שף או טבח ראשי. תחומי האחריות של הטבחים כוללים הכנת מזון, ניקוי המטבח, ועזרה לשפים.
במסעדות גדולות בהם יש תפריטים מגוונים, לעיתים רבות יש צוות טבחים גדול, אשר עובד בתחנות שונות, המצוידות בציוד הנחוץ להכנת המנות השונות (תנורים, גריל, מחבתות, המרכיבים השונים, וכו').
העבודה של הטבחים משתנה בהתאם למקום בו הם עובדים, גודל המטבח, והמורכבות של הפריטים בתפריט.


== אטימולוגיה ==
המילה טבח היא מלשון טביחה (שחיטה) והיא מופיעה כבר בתלמוד ככינוי לשוחט.
בספרי מלכים וירמיהו מוזכר נבוזראדן רב טבחים ושם הכוונה היא לטבח (רצח).


== היסטוריה ==
עוד קורואבוס מאליס שזכה בסטאדיון הראשון הידוע בשנת 776 לפני הספירה, היה טבח.
בסביבות המאה ה-9 עד המאה ה-15 בצרפת, טבח היה מקצוע ידוע בקהילה. במובן מסוים, טבחים הוכרו כאמנים. 
בזמנה של שושלת מינג בסין (1368-1644), מקצוע הטבח היה שימש בעיקר את אנשי החברה הגבוהה, סוחרים, פקידים ובעלי אחוזות. ידועה התפתחות העולם הקולינרי בסין בתקופת שושלת מינג, בעיקר בשל גידולי "העולם החדש" שהחלו להגיע לסין בתקופה זו, גידולים כגון תירס, תפוחי אדמה וצ'ילי. אלו יצרו סביבה שהובילה למאכלים חדשים ואיכותיים שהיו נגישים לכל הציבור.המגוון החדש במאכלים המוצעים הוביל לספרי מתכונים שנכבו ולחיזוק מעמד ה"טבח" במדינה.
אוגוסט אסקופייה (1846-1935) המציא והחיל את שיטת בריגדת הטבחים, לפיה העבודה במטבח של מסעדה גדולה מחולקת לשפים בני דרגות שונות ותפקידים שונים.


== ראו גם ==
שף
בישול


== קישורים חיצוניים ==


== הערות שוליים ==
על-פי המודל הסטנדרטי, מיואון (מן האות היוונית מו; בלועזית: Muon) הוא שם לחלקיק אלמנטרי יציב-למחצה[דרושה הבהרה] בעל מטען חשמלי שלילי. מיואונים ידועים גם בטעות כמזוני מו, אך הם אינם מזונים. למיואון יש מסה גדולה פי 207 מזו של האלקטרון (105.6 MeV) וספין של 
  
    
      
        ℏ
      
    
    {\displaystyle \hbar }
   1/2 . גם האלקטרונים וגם המיואונים משתייכים למשפחת הפרמיונים הקרויה לפטונים. המיואון מסומן בסימן μ-, ואילו האנטי-חלקיק שלו (אנטי-מיואון) מסומן באות μ+, בהתאם למטען החשמלי.
באטמוספירה של כדור הארץ, מיואונים נוצרים כאשר חלקיק הפאיון מתפרק. הפאיונים נוצרים בשכבות האטמוספירה העליונות עקב פגיעת קרינה קוסמית ויש להם זמן חיים קצר מאוד - ננו-שניות בודדות בלבד. למיואונים שנוצרים מהתפרקויות הפאיונים זמן חיים קצר מאוד גם-כן: זמן ההתפרקות שלהם אורך 2.2 מיקרו-שניות. אך למרות זאת, קל מאוד לצפות בהם על פני כדור הארץ מכיוון שבזכות האנרגיה הגבוהה שלהם, הפרשי הזמן הנוצרים על-פי תורת היחסות הפרטית גדולים במיוחד.
כמו במקרה של אלקטרונים, קיים נייטרינו מיואוני הקשור למיואון. הסימון של הנייטרינו המיואוני הוא νμ.


== ראו גם ==
רשימת החלקיקים
המודל הסטנדרטי
טומוגרפיית מיואון 


== קישורים חיצוניים ==
מיואון, באתר אנציקלופדיה בריטניקה (באנגלית)
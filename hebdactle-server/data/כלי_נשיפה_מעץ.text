כלי נשיפה מעץ הם כלי נגינה ממשפחת כלי הנשיפה העשויים עץ. הכלים העיקרים במשפחה זו הם חליל, חלילית, אבוב, קלרינט, בסון וסקסופון. חלק מהכלים הללו אמנם עשויים כיום ממתכת, אך פעם היו עשויים מעץ. כלי העץ מסווגים לפי הפייה שלהם, השונה מכלי הנשיפה ממתכת, מה שגורם לצלילם להיות רך במעט.
בכלי העץ משתנה גובה הצליל על ידי אורך הצינור - למשל - הבסון גדול, ולכן צלילו נמוך. לכלי העץ חורים רבים לאורך כל הצינור, המכוסים בכפתורים דמויי מכסים ומופעלים על ידי האצבעות. אחד ההבדלים בין כלי העץ וכלי המתכת הוא שבכלי העץ הצינור הוא ישר וארוך, ולא מסתלסל כמו בכלי המתכת.


== כלי הנשיפה מעץ בתזמורת ==
בתזמורת מהווים כלי הנשיפה מעץ מרכיב חשוב, ונותנים גוון צליל מיוחד, שמוסיף לצליל התזמורת. בתזמורת סימפונית, כלי הנשיפה מעץ מנגנים הרבה במהלך היצירה יחד עם כלי הקשת. כלי העץ ידועים ביכולתם לנגן צלילים רגועים, וגם צלילם קצובים. בתזמורת הסימפונית, החליל משמש לקול הסופרן, האבוב נחשב לקול האלט, הקלרינט נחשב לקול הטנור והבסון, כשמו, משמש את קול הבס. פעמים רבות מצטרף לסקציה גם הפיקולו, שמנגן גבוה יותר מן החליל. הפיקולו נשמע חזק ביותר בתזמורת, משום שהוא כה גבוה, ובצליליו הגבוהים הוא אפילו "צעקני"; כאשר נוסף הפיקולו, ישנם בסך־הכל חמישה קולות בסקציה. לעיתים הפיקולו מכפיל במנגינה את החליל, רק באוקטבה יותר גבוה, מה שמוסיף רבות למנגינה. כאשר כלי העץ מנגנים בקטעים הרגועים, והם מנגנים צלילים ארוכים ושקטים.


== קישורים חיצוניים ==

כלי נשיפה מעץ, באתר אנציקלופדיה בריטניקה (באנגלית)
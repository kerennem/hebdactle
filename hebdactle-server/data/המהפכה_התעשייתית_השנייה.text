המהפכה התעשייתית השנייה הוא כינוי לתקופה שתחילתה במאה ה-19 בין 1840–1860 וסיומה במאה ה-20 בתחילת מלחמת העולם הראשונה.
ידועה גם כ"מהפכה הטכנולוגית" עקב ההתפתחות של טכנולוגיות רבות בזמנה, כגון: החשמל, הרכב הפרטי, תעשיית הפלדה, הטלגרף, רדיו, טלפון, הנורה החשמלית, שיטת פס הייצור, מנוע הבעירה הפנימי, דשנים כימיים, כרטיסי הניקוב, וכלי התעופה הראשונים ששימשו בפועל לצורכי תחבורה.
לצד התפתחות טכנולוגיות חדשות מאופיינת המהפכה התעשייתית השנייה בהמשך ההתפתחות של טכנולוגיות רבות שמקורן במהפכה התעשייתית כגון: סירות המנוע, הרכבות, תהליכי מיכון ושיטות ייצור. המהפכות הטכנולוגיות התפתחו לצד ההתפתחות של תעשיות כלכליות חדשות כגון תעשיית הנפט, פלדה, חשמל, תקשורת שנשלטו בחלקן על ידי תאגידי ענק שזירזו תהליכים של גלובליזציה וסחר בינלאומי. המהפכה התעשייתית השנייה נחשבת למהפכה שהפכה את ארצות הברית למעצמה עולמית לצד השפעה מסיבית על מדינות מערב אירופאיות רבות כגון: גרמניה, צרפת, בריטניה הולנד ועוד. בעקבות מעברים לעיר היו גלים של חילון, וכן חינוך נרחב יותר שאפשר עיתונות ובניית מפלגת המון. המהפכה התעשייתית השנייה שהתרחשה לקראת סוף המאה ה-19, וסבבה סביב פיתוחים כמו:

מנוע קיטור
תעופה
תקשורת בינלאומית
הקולנוע איפשר תעמולה המונית
סדר דפוס ממוכן


== המצאות ופיתוחים משמעותיים לפי ציר זמן ==
 ערך מורחב – ציר זמן של המהפכה התעשייתית השנייה


== פלדה ==

בעקבות התפתחות טכנולוגית של שיטות לייצור המוני של פלדה ובמיוחד תהליך בסמר, החל בארצות הברית תהליך בקנה מידה היסטורי של בנייה גשרים ומבני מגורים ומשרדים גבוהים מאוד שכונו עם השנים גורדי שחקים.
התהליך החל ב-1874 עם סיום בניית גשר הפלדה הראשון בעולם, גשר אידס, לאחר 7 שנים של בנייה, גשר שנבנה בסנט לואיס במדינת מיזורי שבארצות הברית ואיפשר מעבר מעל נהר המיסיסיפי. הגשר נבנה לצרכים עסקיים על ידי חברת "Keystone Bridge Company" שנוהלה ומומנה בידי אנדרו קרנגי מתוך אמונה בפלדה כדור הבא של חומרי הבנייה.
ההשקעה של קרנגי זכתה להצלחה. הוא הקים את חברת הפלדה "Carnegie Steel Company" והפך אותה לאחת החברות הגדולות והמשמעותיות ביותר בשוק האמריקאי לייצור הפלדה.
בשנת 1884 נבנה גורד השחקים שתוכנן על יד ויליאם לה ברון ג'ני בשם "בניין הום אינשורנס" בעיר שיקגו, והיה לגורד השחקים הראשון שנבנה אי פעם בעולם. "בניין הום אינשורנס" נבנה בעזרת שלד בניין עשוי מפלדה.


== התפשטות הרכבות ==

במהלך המהפכה התעשייתית השנייה התפשטו פסי הרכבת לאורך מערב אירופה וארצות הברית תוך כדי שהם מקשרים בן אזורים מרוחקים ומאפשרים סחר בהיקפים חסרי תקדים.


== שינויים גלובליים בכלכלה העולמית ==

בניגוד למהפכה התעשייתית הראשונה שבה היה מרכז הפיתוח באירופה, בעיקר סביב בריטניה, במהפכה התעשייתית השנייה הפכה כלכלת ארצות הברית למרכז הכלכלי העולמי ולמעצמה עולמית, תוך כדי שהיא עוקפת את הכלכלה הבריטית והופכת לכוח הפוליטי והכלכלי החשוב בעולם .
במהלך החצי השני של המהפכה התעשייתית השנייה לאחר מלחמת האזרחים האמריקאית נודעה הכלכלה האמריקאית ככלכלה מונופוליסטית שנשלטת בידי מספר בעלי הון שכונו הברונים השודדים/יזמי התעשייה. מתוכה יצאו תאגידי ענק שהפכו למרכזים של תעשיות חדשות כגון פלדה, נפט וחשמל.
ביניהם לפי תעשיות : ג'ון ד. רוקפלר (נפט), אנדרו קרנגי (פלדה), קורנליוס ואנדרבילט (רכבות וספינות), ג'יימס ביוקנן דיוק (טבק) וג'יי. פי. מורגן בנקאי עשיר, שנחשב למשמעותי ביותר מבין הברונים השודדים ושלט על תעשיות רבות כגון: בנקאות, חשמל, תקשורת ופלדה (לאחר שרכש את תעשיית הפלדה של אנדרו קרנגי).


== ראו גם ==
המהפכה התעשייתית


== קישורים חיצוניים ==


== הערות שוליים ==
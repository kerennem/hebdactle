שמירה על היגיינת הפה כרוכה בהברשה קבועה של השיניים וניקוי החלל שבין השיניים. היא נחוצה לשמירה על בריאות השיניים והחניכיים, ונחשבת לדרך הטובה ביותר למנוע עששת, דלקת חניכיים ובעיות אחרות בפה, ובכך להפחית את הצורך בטיפולי שיניים רבים או מורכבים, ולהימנע ממחלות שיניים נפוצות כמו עששת, מחלות חניכיים ואף אובדן שיניים. כמו כן, שמירה על היגיינת הפה תורמת לנשימה רעננה ונעימה ואף מונעת ריח פה לא נעים.
על מנת לשמור על היגיינת הפה מקובל לצחצח את השיניים היטב פעמיים ביום - לאחר ארוחת הבוקר ולפני השינה עם מברשת רכה, וכן להשתמש באביזרים נוספים לניקוי בין שיני כגון חוט דנטלי ולשטוף את הפה עם מי פה. הניקוי של האזור בין השיניים עם חוט דנטלי מאפשר ניקוי של מרווחי השיניים, ומקנה גישה לחיבור והמגע בין השיניים והחניכיים לבין אזורי שקשה להגיע עם מברשת השיניים. שימוש בחוט דנטלי באופן יומיומי משלים את פעולת צחצוח השיניים שאינה מספיקה לבדה להסרה אופטימלית של שאריות מזון והיא מסירה רק 50% מהפלאק הנוצר על גבי השיניים בחלל הפה. בנוסף לכך, מומלץ להקפיד ללכת לבדיקות שגרתיות אחת לחצי שנה אצל רופא השיניים לבדיקת בריאות החניכיים והשיניים, הבדיקות יוכלו למנוע טיפולים מורכבים ואף אובדן שיניים ויעזרו לשמור על בריאות הפה לאורך זמן רב. בנוסף צריך ללכת לניקוי מקצועי אצל שיננית אשר תסיר את הפלאק והאבנית שהצטברה בין השיניים לפחות פעמיים בשנה.
על מנת למנוע נזק לשיניים כמו עששת, בנוסף לניקוי השיניים, מומלץ גם להקפיד שלא לאכול ולשתות משקאות עתירי סוכר משום שצריכת סוכר מאיצה את ההיווצרות של חורים ומחלות חניכיים. לשתיית מים חשיבות רבה לבריאות הפה והשיניים ויש בה תועלת רבה. היא מסייעת לשמירה על רמות גדולות של רוק בחלל הפה אשר מהווה הגנה טובה כנגד עששת, המים מכילים מינרלים וחלבונים שמסייעים לנטרל את החומצה הפוגעת בשכבת האמייל של השן, ועוזרים לסלק ולשטוף שאריות מזון מהפה ובכך שומרים על היגיינת הפה.
השפעת העישון על בריאות השיניים, העישון גורם לירידה בוויטמין C אשר מעלה את הסיכויים למחלות חניכיים, בנוסף הטבק יוצר כתמים על השיניים ומעלה את הסיכויים להתפתחות מחלות חניכיים כגון עששת וסרטן הפה.צחצוח השיניים הוא הבסיס לשמירה על בריאות הפה, בעזרתו ניתן להסיר חיידקים ושכבות פלאק מהשיניים. ולצמצם את הסיכויים למחלות ועששת. בזמן הצחצוח יש להשתמש בעדינות במברשת רכה בעלת סיבים מעוגלים, ולהימנע מהפעלת לחץ על החניכיים. כדאי להחליף כל מספר חודשים את מברשת השיניים, מאחר שהסיבים של המברשת מתחילים להיפתח ומורידים את אפקטיביות הצחצוח. יש חשיבות לבחירת משחת שיניים מתאימה למצב החניכיים. ולמי שיש רגישות ודלקות כדאי להשתמש במשחה עם פלואוריד ושימוש במי פה אשר עוזרים במניעת דלקות חניכיים.


== קישורים חיצוניים ==

דין דיאגנוסטיקה, טיפים לשמירה על היגיינת הפה, מתוך עיתון ישראל היום
שרה ליבנה-ישינובסקי, המדריך המלא לשמירה על היגיינת הפה, קופת חולים כללית סמייל.


== הערות שוליים ==
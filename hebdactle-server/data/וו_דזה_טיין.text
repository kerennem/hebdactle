וו דזה טיין (בסינית:  武则天‏; 625 - 16 בדצמבר 705) הייתה האישה היחידה בהיסטוריה שנשאה בתואר קיסר סין.
הקיסרית וו דזה טיין שלטה על סין כ-40 שנה. בהתחלה, לא כמעשה חריג בהיסטוריה הסינית, שלטה למעשה בזמן שלטון בעלה ובניה (בשנים 665–690). מאוחר יותר וו דזה טיין שברה את כל התקדימים כאשר נטלה את השלטון באופן רשמי בחודש אוגוסט בשנת 690 לספירה והקימה את שושלת ג'ואו השנייה, שושלת בת שליט אחד, ששלטה עד שנת 705.
תקופת שלטונה זכורה כתקופה של שיגשוג בסין. הקיסרית נחשבה כאישה אכזרית, ולאורך השנים זכתה להשמצות רבות מידי ההיסטוריונים הסינים (שהתקשו לקבל את העובדה שאישה הפכה לקיסרית). בשנת 705 בהשפעת יועציה, היא ויתרה על כיתרה לטובת הקיסר ג'ונְגדְזונְג, אותו הדיחה בשנת 684. פחות משנה אחרי הוויתור על כיתרה, מתה הקיסרית ווּ דְזֶה טְייֵן, בגיל 80.
הקיסרית ווּ דְזֶה טְייֵן, היא אחת משלוש הנשים המשפיעות ביותר בתולדות סין, יחד עם הקיסרית האלמנה צְה-שִׂי (1840-1908), וג'יאנג צ'ינג אשת מאו דזה-דונג (1914-1991).
בתקופתה ביקרו אותה ואת מעשיה, אולם היסטוריונים בני המאה ה-20 שחקרו את ההיסטוריה של סין שינו את הערכתם לגביה[דרושה הבהרה].


== ביוגרפיה ==


=== ימי נערותה ===
ווּ טְייֵן נולדה בשנת 625 לספירה ובשנת 638 ובהיותה בת 13, נבחרה להיות פילגשו של הקיסר טָאידְזונְג משושלת טאנג וכונתה מאי (היפה). היא לא הפכה להיות פילגש מועדפת והייתה חשוכת ילדים ולכן, לאחר מות הקיסר האהוב (השני) טָאידְזונְג ב-649, הייתה אמורה על פי המסורת לעבור לחיות כנזירה בודהיסטית (Bhikkhuni) באחד המנזרים.
הקיסרית וואנג, אשתו של גָאודזונג בנו החורג של טָאידְזונְג, רצתה פילגש יפה נוספת שתבדר את הקיסר גָאודְזונְג בנוסף לפילגש שְׂיָאו, ממנה חששה ואיתה היו לה מאבקי שליטה וכוח. לכן הובאה וו טיין חזרה לארמון כפילגש הקיסר והצליחה לזכות בחיבתו.
היסטוריונים סיניים טוענים כי על מנת לבסס את כוחה ולהפליל את הקיסרית וואנג היא הרגה את בתה, הרגה את בנה, לי הונג, במהלך מאבק כוח ומאוחר יותר הדיחה והגלתה את בנה השני, לי סיאן.
שתי יריבותיה על ליבו של הקיסר גָאודְזונְג, הקיסרית וואנג והפילגש שְׂיָאו, מתו בפתאומיות ולכן הפכה וו לקיסרית.


=== וו כקיסרית (הרעיה) ===
בשנת 655 הפכה וו לקיסרית (הרעיה). כקיסרית ביססה את מעמדה כמקבלת ההחלטות החשובות בקיסרות, ולקראת סוף תקופת שלטון הקיסר גָאודְזונְג היא הפכה לשליטה בפועל של הקיסרות.
הדחת הקיסר הרביעי של טאנג: עם מות הקיסר גָאודְזונְג בשנת 683, נטל את כתר הקיסרות בנם של וו ושל הקיסר, לי סיאן שנטל לעצמו את השם המלכותי ג'ונְגדְזונְג. כאשר הוא החל להמרות את פי אימו, וו בסיוע החצר והגנרלים החליפה אותו בפברואר 684 כקיסר בבנה הצעיר, לי דאן, שהומלך בשם רוזונג כקיסר החמישי בשושלת. רוזונג היה תחת בקרת אימו והיה נטול כוחות משלו.


=== וו כקיסרית סין ===
באוגוסט 690, היא נטלה את הכתר, הכריזה על עצמה כקיסרית הראשונה של שושלת ג'ואו השנייה.
שם השושלת, ג'ואו השנייה על בסיס המשכיות לשושלת ג'ואו הראשונה ששלטה בסין, אחרי שושלת שאנג.
תקופתה אופיינה בשיגשוג חסר תקדים, סין התפשטה לכל הכיוונים, הסחר עם הודו, פרס, המזרח התיכון, מרכז אסיה, ואירופה הגיעו לשיאים חדשים.
הקיסרית ווּ-זי-טיאן, נטתה לכיוון הבודהיזם.
הקיסרית וו החליפה את המינויים הפוליטיים בקיסרות שלה, במלומדים ומשכילים שעברו בחינות.
השינוי שהכניסה לקיסרות, הכנסת פקידים מלומדים, והפחתת המינויים הפוליטיים, פעלו לבסוף כנגדה ובשנת 705 יועציה אילצו אותה לוותר על כיתרה, והחזירו את שושלת טאנג, והקיסר ג'ונְגדְזונְג לשלטון (לקדנציה שנייה).


== טבלת הקיסרים של סין בשנים 626-712 ==


== הספר "הקיסרית" ==
על בסיס סיפורה של הקיסרית וו, נכתב הרומן "קיסרית" שנכתב על ידי שאן סה ויצא לאור בעברית בהוצאת כנרת זמורה ביתן.


== גלריה ==

		
		
		


== קישורים חיצוניים ==

וו דזה טיין, באתר אנציקלופדיה בריטניקה (באנגלית)
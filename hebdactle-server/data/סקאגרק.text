סקאגרק (בדנית, בנורווגית ובשוודית: Skagerrak) הוא מצר ים, המפריד בין חלקו הצפוני הדני של חצי האי יוטלנד לבין חופו הנורווגי והשוודי של חצי האי הסקנדינבי, ומקשר את הים הצפוני עם הים הבלטי דרך קטגט והמצרים הדניים.רוחבו של המצר נע בין 80 ל-140 קילומטרים; עומקו המרבי מגיע ליותר מ-700 מטרים (בשקע הנורווגי ) ואורכו – 240 ק"מ.
למצר נודעה חשיבות אסטרטגית רבה עבור גרמניה בשתי מלחמות העולם. במאי 1916 ניטש ביציאה מפתחו המערבי הקרב הימי הגדול במלחמת העולם הראשונה – קרב יוטלנד. ואילו בפלישתה לנורווגיה ולדנמרק באפריל 1940, במלחמת העולם השנייה, ביקשה גרמניה הנאצית לשלוט על עורק ימי יחיד לים הבלטי, ולחזק שליטה זו מאוחר יותר על ידי בניית החומה האטלנטית.


== קישורים חיצוניים ==

סקאגרק, באתר אנציקלופדיה בריטניקה (באנגלית)


== הערות שוליים ==
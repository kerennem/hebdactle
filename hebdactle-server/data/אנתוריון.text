האנתוריון (שם מדעי: Anthurium; מוכר גם בשם "אנתוריום") הוא צמח נוי נפוץ ממשפחת הלופיים ומוצאו טרופי.
מוצא האנתוריון מאמריקה התיכונה והדרומית. לצמח עלים גלדניים מבריקים ויפים. החלק שאנו קוראים לו פרח נקרא "מתחל" שהוא עלה גדול וצבעוני העוטף את התפרחת. המתחל מבריק ומרשים מאוד בצבעיו. הפרחים ערוכים בשזרה שהיא שיבולת דקה הנושאת פרחים קטנים רבים.
במרכז הצמח גבעול שגובהו 15-60 סנטימטר. לעלים צורות שונות והם מרוכזים לרוב בסוף האנטוריון. הצמח גדל במקום מוצל. האנתוריון מיטיב לגדול בטמפרטורות הנעות בין 25-32 מעלות ביום ובין 21-23 מעלות בלילה.
קיימים בעולם כאלף מינים שונים של אנתוריון. המינים הנפוצים בישראל הם:

אנתוריום אנדרי, Anthurium andreanum, זהו מין בעל גבעול קצר, מתחל דמוי לב רחב. קיימים זנים שונים במגוון צבעים. זנים רבים אשר טופחו מהמין אנתוריון אנדרי, הם בעלי מתחלים יפים בשפע גוונים. זנים אלו מוגדרים כמין עצמאי הנקרא אנתוריון מטופח, Anthurium cultorum.
אנתוריום שרצר, Anthurium scherzerianum, זהו מין פחות פופולרי היות שפרחיו קטנים יותר משל המין אנדרי והמתחל איננו מבריק.
אנתוריום גבישי, Anthurium crystallinum, זהו מין שייחודו בכך שטרף העלה דמוי לב, קטיפתי ולאורך עורקיו פסים מוכספים. למרות העלווה היפה המין אינו נפוץ ביותר.


== קישורים חיצוניים ==

אנתוריון, באתר ITIS (באנגלית)
אנתוריון, באתר NCBI (באנגלית)
אנתוריון, באתר Tropicos (באנגלית)
אנתוריון, באתר GBIF (באנגלית)
אנתוריון, באתר IPNI (באנגלית)
אנטוריום - מתנה ירוקה לחג עם לב אדום, כאן נעים
צמחי אנטוריום שונים באתר מי עמי
אנטוריום – Anthurium טיפול בצמחים בבית ובמשרד
הסוג אנתוריום, באתר ישראפלנט
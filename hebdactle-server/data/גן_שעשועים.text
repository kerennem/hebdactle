גן שעשועים (או גן משחקים, מגרש משחקים) הוא אזור המיועד למשחקי ילדים, אשר כרוכים בפעילות גופנית. בגני שעשועים יש בדרך כלל מבחר מתקני משחקים ייעודיים: נדנדה תלויה, נדנדה מאוזנת, מגלשה, סחרחרה (קרוסלה), מתח, סולם, ארגז חול.
בעבר היו מתקני המשחקים עשויים בעיקר ממתכת ופיברגלס, אך במגרשי משחקים מודרניים קיימת נטייה להשתמש בפלסטיק. נטייה נוספת במגרשי משחקים כיום היא ליצור מבנים משולבים, שמאחדים מספר מתקני משחקים באחד. החל מסוף שנות השמונים, מגרשי משחקים בישראל מרופדים גומי, כדי להקטין את הפגיעה במקרה נפילה. עד אז היו מגרשי המשחקים מחופים חול או סלולים אספלט.
סוג נוסף של מגרשי משחקים בנוי מעץ. בישראל, במגרשי משחקים אלו עושים שימוש בעיקר בעמודי חשמל ישנים של חברת החשמל. מגרשי משחקים כאלה מאופיינים במבנים משולבים, על אף שהם קיימים עוד מלפני שנות השמונים. דוגמה לגן משחקים כזה הוא "גן ההרפתקאות" שבקריית חיים, חיפה.
מגרש משחקים עשוי לכלול גם אזור המיועד למשחקי כדור. בדרך כלל יכלול המתחם גם אזור ישיבה להורים וצמחי נוי.
צורה מוקטנת של מגרש המשחקים היא המשחקייה. צורה מורחבת שלו - פארק שעשועים.
בעקבות המודעות לנזקי השמש בגני השעשועים, החל משנת 2000 נבנים לרוב כגני שעשועים מקורים.


== ראו גם ==
מתקן שעשועים
משחקייה
חצר גן הילדים
חדר כושר חיצוני


== קישורים חיצוניים ==

נטע אחיטוב, איך הופכים עיר לידידותית יותר לילדים, באתר הארץ, 31 במאי 2018
ילדים מוגנים מדי - אלכסון https://alaxon.co.il/article/ילדים-מוגנים-מדי/
דפנה ארד, למה גני המשחקים פחות כיפיים מבעבר?, באתר הארץ, 27 באפריל 2014
רונית כפיר, שעה בארץ הפלאות, באתר Xnet‏, 5 ביולי 2012
"בטיחות ילדים בגני שעשועים" - נייר עמדה של הארגון לבטיחות ילדים "בטרם"
גן שעשועים, באתר אנציקלופדיה בריטניקה (באנגלית)
איברים ביוניים הם איברים מלאכותיים היכולים לשמש כהחלפה, חיקוי ואפילו שיפור של הפונקציה הביולוגית בהשוואה למערכת הטבעית של הגוף. האיברים הביוניים בעלי תכונות 'אנושיות' יותר משל תותב רגיל ויכולים להיות רובוטיים, אלקטרוניים ומכניים. בשנת 1985 הציע לראשונה רופא חיל האוויר האמריקאי, ג'ק סטיל, את המונח "ביוניקה" שייצג את יישום התהליכים הביולוגיים תוך עיצוב אובייקטים מהונדסים. יצירת האיבר הביוני דורשת ידע נרחב ואנשים בעלי מומחיות בתחום ההנדסה והרפואה על מנת לחקות על הצד הטוב ביותר את המוטוריקה העדינה של איברים שונים בגופנו או ליצור קישור ברמה הטובה ביותר לאחת ממערכות העצבים בגופנו.


== התהליך הרפואי ==
רפואה רגנרטיבית היא רפואה 'מחדשת איברים'. היא עוסקת בריפוי, החלפה וחידוש של תאים, רקמות ואיברים. כחלק מתחומים רבים הנכנסים תחת הכותרת "איברים ביוניים" הרפואה הרגנטיבית לוקחת גם היא חלק בתפקיד הטיפול. נעזרים ברפואה הרגנטיבית במהלך הטיפול לחיבור האיבר הביוני וכן לאחר הטיפול על מנת לראות כי האיבר מתפקד כחלק מהגוף.
על מנת לתת לאיבר הביוני את יכולתו לפעול בצורה דומה כמעט לחלוטין כמו שאר האיברים, נעזרים בבינה מלאכותית, ובעזרתה הופכים את האיבר החדש לבעל תכונות אנושיות יותר, כמו למשל היכולת להזיז את המפרק בצורה טבעית יותר מאשר בתותב רגיל.


== תותב ==
 ערך מורחב – תותבתותב (פרוטזה) משמשת כתחליף מלאכותי והחלפה של איבר מסוים בגוף כמו שן, עצם בפנים, יד, רגל וכו'. התותב הוא תחליף נוסף לאיבר חיצוני שנקטע או הוסר מהגוף. בשונה מאיבר ביוני התותב משמש בעיקר למטרות קוסמטיות ופחות טכניות. האיבר הביוני משמש כתחליף טכנולוגי וקוסמטי יותר מאשר רק גפיים בגוף האדם אך מהווה כתחליף יקר יותר מתותב.


== יד ביונית ==
היד הביונית היא יד מלאכותית בעלת תכונות 'אנושיות' יותר מיד תותבת רגילה. ליד הביונית אפשרויות שונות אך עם זאת מכילה גם אתגרים שעליהם צריך להתגבר כמו השליטה המוטורית (הזזת המפרקים בצורה טבעית יותר) והמשוב החושי (מתן תחושה לידיים תותבות).
קטיעות של הגפיים העליונות הן משמעותיות ובעייתיות שכן ידיו של האדם משמשות אותו לתפקודים יומיומיים כמו למשל לתקשורת (שפת דיבור, התבטאות..), תפיסת חפצים ועוד.


== סייבורג ==
 ערך מורחב – סייבורגקיבורג (או סייבורג) הוא מונח המקובל לציון ייצור חי (בדר"כ בן אדם) המכיל הן מרכיבים ביולוגיים והן מרכיבים מלאכותיים. גוף הקיבורג כולל איברים ביוניים שיכולים להעניק לו כישורים משודרגים ועל אנושיים בעזרת אמצעים טכנולוגיים.


== קישורים חיצוניים ==
Regenerative Engineering and Bionic Limbs- Roshan James and Cato Laurencin
Integrating evolutionary dynamics into treatment of metastatic castrate-resistant prostate cancer
המדריך לעתיד- הבלוג של רועי צנזה


== הערות שוליים ==
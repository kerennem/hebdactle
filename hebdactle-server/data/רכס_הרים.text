רכס הרים הוא קבוצת הרים התחומה על ידי אובייקטים גאוגרפיים כגון עמקים או ערוצי נחל, המפרידים בינה לבין הרים נוספים.
הרים יחידים בתוך אותו רכס הרים, אינם בהכרח בעלי אותו מקור גאולוגי, והם עשויים להיכלל באורוגנזה שונה, כמו הרי געש.


== תזוזת לוחות טקטוניים ==
רכסי הרים (לעיתים קרובות מוארכים) הם תוצאה של תזוזת לוחות טקטוניים, והתרוממות הקרקע בעקבות התנגשות ביניהם. דוגמה לכך הם הרי ההימליה שנוצרו כתוצאה מהתנגשות הלוח ההודי עם הלוח האירואסייתי.
לפעמים לוח אחד נדחף על ידי לוח אחר שנכנס מתחתיו ומרים את השני על גביו. הלוח שמתרומם יוצר את ההר. בהרים שנוצרו מתהליך זה ניתן לראות עד עומק מסוים את השכבות השונות ולאחר מכן חזרה על אותן שכבות עליונות, שכן אלו שני לוחות זהים בשכבותיהם.
תהליך מסוג זה אורך מיליוני שנים ובדרך כלל נוצרים הרי געש תוך כדי התהליך, כמו הר וזוב שבאיטליה.


== פעילות וולקנית ==
שרשרת הרים בודדים בדרך כלל נוצרת מפעילות וולקנית שמתרחשת בפנים כדור הארץ, כמו שרשרת הרים בהוואי. במקרה זה, "נקודה חמה" בשילוב תנועת לוח טקטוני יוצרת הרי געש אחד אחרי השני במרחק מה זה מזה.


== אקולוגיה ==
רכס הרים תומך במספר סביבות אקולוגיות יבשתיות ובגבהים משתנים.

ערבות - בגבהים נמוכים.
יערות עצי מחט - בגבהים בינוניים.
טונדרה - בגבהים גבוהים ובאקלימים קרים.רכס ההרים הארוך ביותר בעולם הוא האנדים.
רכס ההרים הגבוה ביותר בעולם הוא ההימלאיה.


== קישורים חיצוניים ==
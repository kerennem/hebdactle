בשם ברווז (צירוף של המילים "בר" ו"אווז" – משום שהם קטנים מן האווז. בר בארמית פירושו בן, בר אווז – בן האווז) קוראים למספר מינים במשפחת הברווזיים (Anatidae). הברווזים אינם קבוצה משותפת אך הם בכל זאת שונים מסוגים אחרים במשפחה כמו אווזים וברבורים בכך שהם בעלי גוף קטן יותר, צוואר קצר יותר ומקור גדול יותר. 
ישנו גם סוג המכונה ברווז ובו רוב המינים המוכרים של הברווזים.
הברווזים הם עופות מים שנמצאים רוב הזמן במים. הברווזים יכולים לשהות במים מתוקים או מלוחים. רבים מהם עופות נודדים שעוזבים מקומות קרים בחורף ושבים אליהם בקיץ. הברווזים מקננים הן על הקרקע והן על עצים.
ישנן שתי קבוצות (לא טקסונומיות) של ברווזים המתחלקים על פי הרגלי האכילה שלהם: ברווזים צוללים וברווזים משתכשכים. הברווזים הצוללים הם ברווזים הצוללים אל מתחת לפני המים וצדים או שולים את מזונם מתוך המים. לעומתם הברווזים המשתכשכים ניזונים ממזונות שצפים על פני המים תוך כדי שיט רגיל ולעיתים גם ניזונים ממזון יבשתי. אלו האחרונים אוכלים בעיקר מזון צמחי או רכיכות קטנות, אם כי חלק מהם יאכלו גם מאכלים גדולים יותר כמו דגים קטנים, חרקי מים ואפילו נבלות.
ברווזים רבים הם עופות אקזוטיים, ואת רובם מגדלים בגנים רבים בעולם, כולל במדינות שאינן אזור גידולם הטבעי. שני מיני ברווזים בויתו לגמרי – ברווז הבית שבוית מהברכייה והברבר וכן המולארד שנוצר מזיווג משותף של שניהם.


== גלריה ==

 
		
		
		
		
		
		


== ראו גם ==
בשר ברווז
אווז
ברבור
מבחן הברווז


== קישורים חיצוניים ==
ברווז, באתר אנציקלופדיה בריטניקה (באנגלית)
הניו יורק טיימס, התבוללות בקרב ברווזי ארה"ב מסכנת את אחד ממיניהם, באתר הארץ, 14 בספטמבר 2017
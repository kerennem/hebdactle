גלגויים (שם מדעי: Galagidae) הם משפחת טרום קופים קטנים החיים רק באפריקה שמדרום לסהרה באזורי שיחים ויערות טרופיים. הם בין הקטנים שבפרימטים וגם בין הפרימיטיבים ביניהם יחד עם הלוריסיים והם שונים מאוד מקרוביהם הקופים - עיניהם הגדולות מותאמות לראיית לילה ואוזניהם גדולות בהרבה יחסית לפרימטים.
הגלגויים מסוגלים לקפוץ באופן מרשים תוך כדי שיטוטיהם בין העצים או השיחים בחשכת הלילה באמצעות שרירי רגליהם העצומים והעצמות הארוכות ובאמצעות כפותיהם המרופדות התופסות ויכולים להגיע בקפיצה אחת למרחק 2.25 מטרים. הם רודפים בלילה אחרי חרקים שונים ויכולים לתפוס אותם גם במעופם. ביום הם מקננים בחבורות בחורים בין העצים ומשמיעים קולות גבוהים שמזכירים תינוקות, מה שנתן להם את שמם האנגלי "בושבייבי" (תינוקות הסבך).


== סוגים ==
גלגו ענק (Otolemur) - בו שלושה מינים
גלגו מחטני (Euoticus) - בו שני מינים
גלגו (Galago) - בו ארבעה מינים
גלגו הסנאי (Sciurocheirus) - בו ארבעה מינים
גלגו ננסי מערבי (Galagoides) - בו שלושה מינים
גלגו ננסי מזרחי (Paragalago) - בו שבעה מינים


== קישורים חיצוניים ==

גלגויים, באתר ITIS (באנגלית)
גלגויים, באתר NCBI (באנגלית)
גלגויים, באתר Animal Diversity Web (באנגלית)
גלגויים, באתר האנציקלופדיה של החיים (באנגלית)
גלגויים, באתר GBIF (באנגלית)
גלגויים, באתר אנציקלופדיה בריטניקה (באנגלית)
גלגויים, באתר ADW


== הערות שוליים ==
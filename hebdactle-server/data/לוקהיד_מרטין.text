שגיאות פרמטריות בתבנית:חברה מסחרית שימוש בפרמטרים מיושנים [ אנשי מפתח ] לוקהיד מרטין (באנגלית: Lockheed Martin) הוא תאגיד רב-לאומי אמריקאי, הנמנה עם המובילים בעולם בתחומי התעופה, הביטחון, הצבא והטכנולוגיה, המספק מוצרים ושירותים מתקדמים לאלפי סוכנויות אזרחיות ומודיעיניות, גופים ממשלתיים וביטחוניים ותאגידים מסחריים בארצות הברית וברחבי העולם.
חברת האם לוקהיד קורפוריישן הוקמה בשנת 1912 על ידי האחים אלן ומלקולם לוגהד בסנטה ברברה, קליפורניה וחברת האם מרטין מריאטה הוקמה בשנת 1961 בבת'סדה, מרילנד. ב-1995 התמזגו יצרנית התעופה לוקהיד (Lockheed Corporation) וחברת האלקטרוניקה, האוויר והחלל מרטין מריאטה (Martin Marietta). מאז פועלת לוקהיד מרטין כחברה גלובאלית העוסקת במחקר ופיתוח, תכנון, ייצור, אינטגרציה, תפעול ותמיכה במגוון מוצרים, שירותים ומערכות מתקדמות.החברה, בראשות היו"ר והמנכ"ל ג'יימס ד. טאיקלט (James D. Taiclet) נסחרת בבורסה לניירות ערך בניו יורק (NYSE: LMT) כחברה ציבורית, סיימה את שנת 2017 עם היקף מכירות של כ-51 מיליארד דולר, שווי שוק של כ-97.5 מיליארד דולר (2017) ומעסיקה כיום כ-100,000 עובדים ב-5 חטיבות עסקיות ברחבי העולם. "לוקהיד מרטין" היא חברת פיתוח הנשק הגדולה בעולם. 80% מתוצריה, בכללם מטוסים, טילים, ומערכות חלל, נמכרים לצבא ארצות הברית וגופי ממשל אמריקאים אחרים. הפרויקט העיקרי[דרוש מקור] של החברה כיום הוא מטוס ה-F-35 לאחר שזכתה בחוזה לפיתוחו בשנת 2001.
פעילותה המקומית והבינלאומית של לוקהיד מרטין מנוהלת ממטה החברה בבת'סדה, מרילנד (Bethesda, Maryland) באמצעות 1,000 אתרים שהחברה מפעילה ב-500 ערים ברחבי 50 מדינות בארצות הברית, ו-70 סניפים ברחבי העולם. ב-2015
חטיבת מערכות מידע ושירותים גלובליים (IS&GS - Information Systems & Global Solutions) התמזגה עם חברת ליידוס (LEIDOS) וחברת סיקורסקי (SIKORSKY) נרכשה על ידי לוקהיד מרטין.


== חטיבות עסקיות ==


==== אווירונאוטיקה ====
חטיבת האווירונאוטיקה עוסקת בבניית מטוסים צבאיים הנחשבים לטובים ביותר בעולם, הודות למחקר והפיתוח שהחטיבה משקיעה בתכנון מטוסים בעלי ביצועים גבוהים, לצד איתור אסטרטגיות תכנון וייצור חדשניות. מגוון המטוסים שלוקהיד מרטין מייצרת כולל את מטוסי הקרב מדגם F-16 פייטינג פלקון הנפוץ במדינות רבות בעולם ו-F-35 החמקן, ומטוסי התובלה מדגם C-130J סופר הרקולס, הדגם העדכני של ה-C-130 הרקולס.


=== טילים ומערכות אש ===
חטיבת מערכות טילים ובקרת אש (MFC- Martin Missiles and Fire Control) מתכננת, מפתחת ומייצרת מערכות לחימה, הגנה וחלל מדויקות, מאוישות ובלתי מאוישות, עבור גופים צבאיים וביטחוניים, כגון: חילות הים, האוויר, היבשה, חיל הנחתים והכוחות המזוינים של ארצות הברית, נאס"א ומדינות בעלות הברית. כמו כן, החטיבה מספקת מגוון רחב של מוצרים ושירותים לתעשיית האנרגיה הגרעינית האזרחית הגלובלית ולמיזמי אנרגיה ירוקה צבאיים. עם למעלה מ-50 קווי מוצר ושירות ב-50 מדינות, המוצרים והשירותים השונים שחטיבת MFC מייצרת מעניקים לכוחות לחימה וארגונים אזרחיים את היכולות החיוניות להם ברגעים מכריעים.


=== מערכות חלל ===
המערכות שמפתחת חטיבת חלל (Space Systems) עבור לקוחותיה ושותפיה העסקיים של לוקהיד מרטין מרחיבות את יכולותיהם הגלובליות בתחומי התקשורת, חיזוי מזג האוויר, חקר החלל, והביטחון הלאומי ומספקות יכולות חיוניות, להתמודדות עם סביבת החלל התובענית. באמצעות אמצעי שיגור לחלל, טילים אסטרטגיים, מערכות אופטיות לטלסקופים, לוויינים מסחריים וממשלתיים ועוד, חוקרי חלל ברחבי העולם יכולים להרחיב את גבולות הידע האנושי.


=== מסוקים ומערכות משימה ===
חברת סיקורסקי שנרכשה על ידי לוקהיד מרטין ב-2015 נקלטה בתוך החטיבה זו ובנוסף החטיבה עוסקת ביישומים הקרקעיים, האוויריים, הימיים, ותת ימיים שחטיבת מסוקים ומערכות משימה (Rotary & Mission Systems) מספקת, הפועלים על גבי יותר מ-460 תוכניות המשמשות את הכוחות המזוינים של ארצות הברית ואת לקוחות החברה הבינלאומיים. המומחיות שחברת לוקהיד מרטין מספקת ללקוחותיה הצבאיים מרחיבה גם את יכולותיהן של סוכנויות אזרחיות, אמריקאיות ובינלאומיות, ומושתתת על חזון החטיבה לאפשר ללקוחותיה ברחבי העולם לפעול בסטנדרט ביצועים איכותי באמצעות האנשים הטובים ביותר, המערכות הטובות ביותר, והשירותים הטובים ביותר.


=== החטיבה הבינלאומית לוקהיד מרטין אינטרנשיונל ===
חטיבת לוקהיד מרטין אינטרנשיונל (LMI - Lockheed Martin International) הוקמה על ידי חברת לוקהיד מרטין כחלק מאסטרטגיה עסקית מוכוונת לקוח, במטרה לחזק את הקשרים העסקיים הקיימים עם לקוחות ושותפים בינלאומיים בכ-70 מדינות ברחבי העולם בהן החברה פועלת, כמו גם להרחיב את פעילותה הגלובלית ולפתח שותפויות עסקיות חדשות.
צוות החטיבה הבינלאומית פועל בשיתוף פעולה הדוק עם כל החטיבות העסקיות של לוקהיד מרטין, על מנת לספק ללקוחותיה הגלובליים את מגוון המוצרים, הטכנולוגיות והשירותים שהחברה מציעה, כמענה למגוון צורכיהם בתחומי הביטחון הלאומי, השירותים האזרחיים והפיתוח הכלכלי - החל ממטוסי F-35, ו-C-130J, מסוקים UH-60, CH53-K, מערכות הגנה מפני טילים, ופתרונות לאבטחת סייבר.
מטה החטיבה הבינלאומית ממוקם בלונדון ובוושינגטון, ופעילותה מנוהלת באמצעות חברות בת באוטווה, ריאד, אבו דאבי, סינגפור, קנברה, תל אביב, ניו דלהי, טוקיו וסיאול.


== לוקהיד מרטין בישראל ==
תאגיד התעופה והציוד הביטחוני האמריקאי החל לפעול בישראל בשנת 1996. עם הרחבת הפעילות המקומית החליטה החברה להקים בשנת 2014 את חברת הבת לוקהיד מרטין ישראל, הפועלת ממשרדיה בתל אביב, בניהולו של תא"ל (במיל') יהושע שני, בעבר מפקד בסיס חיל האוויר לוד.
כסמנכ״ל הפיתוח העסקי מכהן תא"ל (במיל') איתי רייס, בעבר מפקד בסיס פלמחים. 


=== שיתופי פעולה בתחומי הביטחון והתעופה ===
כחברה המטפחת מדיניות מוכוונת שיתופי פעולה צמיחתה העסקית של לוקהיד מרטין ישראל מושתתת על קשריה הענפים עם גופים ממשלתיים וביטחוניים ועל שותפותה האיתנה עם תעשיות ההיי-טק והביטחון המקומיות, בתכנון, פיתוח וייצור מערכות מגוונות, עבור מטוסי F-16, מטוסי F-35 ועוד, בעסקאות של מיליארדי דולרים.
כספק הגדול ביותר של צה"ל, לוקהיד מרטין מפתחת ומספקת עבור יחידות הצבא השונות מגוון רחב של מטוסים, מערכות ואמצעי לחימה, תוך שהיא מאפשרת למגוון חברות בתעשיות הביטחון וההיי-טק, קרנות הון סיכון ומוסדות מחקר ופיתוח להרחיב הזדמנויות עסקיות כשותפות פעילות בפרויקטים השונים, בכללם: מטוסי F-16I ("סופה"), מטוסי לוקהיד מרטין C-130J סופר הרקולס ("שמשון"), מטוסי F-35 ("אדיר"), מסוקי CH-53D "יסעור" ו-UH-60 בלקהוק ("ינשוף"), מערכות לחימה, טילים ותחמושת, כגון: סימולטורים, מערכות כינון חימוש וראיית לילה למטוסים ומסוקי קרב, סוללות ארטילריה רקטית מדגם M-270 MLRS, מערכות Longbow למסוקי AH-64D אפאצ'י לונגבו, מערכות הגנה ותקיפה, לצד טכנולוגיות מגוונות אחרות. לוקהיד מרטין תשתתף במכרז להצטיידות של מסוקי תובלה כבדה של חיל האוויר עם הדגם החדש ה-CH53-K.


=== פעילות חינוכית בישראל ===
מאז 2014 מעורבת לוקהיד מרטין בתחומי ה-STEM (מדעים, טכנולוגיה, אלקטרוניקה ומתמטיקה) בישראל ותמיכה ביוזמות חינוך בתחומי הסייבר בישראל. תוכני התוכנית כוללים את יסודות הרובוטיקה, ההנדסה והחלל. במסגרת התוכנית צוידו גני הילדים במחשבים, יישומי לגו לתכנון ובנייה, מסגרות רובוטיקה ופינות עם תוכן בתחום החלל. הגן הראשון הושק באוקטובר 2015 בבאר שבע, הגן השני בקריית מלאכי בדצמבר 2016 והגן השלישי הושק ביולי 2019 בשכונת קריית מנחם בירושלים. בנוסף, לוקהיד מרטין תומכת בתוכניות של FIRST בישראל בבתי הספר היסודיים, על ידי מימון שמונה קבוצות בשני אירועים, בהם יתחרו כ-200 ילדים בליגת הלגו של FIRST.
משרד החינוך הישראלי וחברת לוקהיד מרטין הכריזו על שיתוף פעולה במטרה להעשיר את תוכנית לימודי אבטחת הסייבר הלאומית המיועדת לתלמידי התיכון בישראל במהלכה בוצעו מספר פרויקטים בשנים 2014–2015.


== קישורים חיצוניים ==

 אתר האינטרנט הרשמי של לוקהיד מרטין (באנגלית)
לוקהיד מרטין, באתר אנציקלופדיה בריטניקה (באנגלית) לוקהיד מרטין, ברשת החברתית פייסבוק
 לוקהיד מרטין, ברשת החברתית טוויטר
 לוקהיד מרטין, ברשת החברתית אינסטגרם
 לוקהיד מרטין, סרטונים בערוץ היוטיוב
 לוקהיד מרטין, באתר פליקר
לוקהיד מרטין באתר הבורסה לניירות ערך בניו יורק
חטיבת אווירונאוטיקה באתר לוקהיד מרטין
חטיבת מערכות טילים ובקרת אש באתר לוקהיד מרטין
חטיבת מערכות משימה והדרכה באתר לוקהיד מרטין
חטיבת מערכות החלל באתר לוקהיד מרטין
החטיבה הבינלאומית לוקהיד מרטין אינטרנשיונל באתר לוקהיד מרטין
מערכות הגנה מפני טילים של לוקהיד מרטין
פתרונות אבטחת סייבר של לוקהיד מרטין
אקונומיסט, לוקהיד מרטין: נקים בתוך עשור כור היתוך גרעיני פורץ דרך, באתר הארץ, 29 באוקטובר 2014
מידע עסקי על חברת לוקהיד מרטין באתרים Yahoo! Finance • MarketWatch • CNN Money • Bloomberg Business (באנגלית)
לוקהיד מרטין, בגוגל פיננסיםלוקהיד מרטין, באתר Crunchbase (באנגלית)
לוקהיד מרטין, באתר EDGAR של הודעות ל-SEC (באנגלית)


== הערות שוליים ==
קומדיה היא סוגה קולנועית הכוללת סרטים שמטרתם המרכזית להצחיק ולשעשע את צופיהם. הקומדיה, לצד הדרמה והפעולה, היא מהסוגות המרכזיות בקולנוע, ויש לה נציגות נכבדת כמעט בכל אחת מהסוגות הקולנועיות האחרות. סיפור העלילה בסרטים קומיים פשוט יותר, פעמים רבות, מבסוגות קולנועיות אחרות, ומושם בו דגש פחות על ריאליזם.


== היסטוריה ==

הקומדיה היא מהסוגות הקולנועיות הראשונות ורבים מהניסיונות הראשונים בתחום הקולנוע כיוונו לקומדיה. כסוגות קולנועיות אחרות, גם הקומדיות של ימי בראשית של הקולנוע, בתקופת הראינוע, שאבו השראה, דגמי עלילה, ומשחק מבימות התיאטרון, ובמיוחד מליצנים, מלהקות אקרובטיות וממופעי וודוויל. בהיעדר יכולת להשמיע צלילים, ובשל ציוד הצילום הפרימיטיבי, התאפיינו הקומדיות המוקדמות בפעלתנות רבה, בהדגשת המחוות הגופניות, בהומור סלפסטיקי ובדגש על כישרונו האינדיבידואלי של הכוכב הקומי. הכוכבים הגדולים של תקופת הסרט האילם, וביניהם הרולד לויד, באסטר קיטון, לורל והארדי - וראש וראשון לכולם צ'ארלי צ'פלין - כיכבו בשורה ארוכה של סרטים קומיים קצרים, שההומור בהם היה גופני בעיקרו.
בקומדיה, בניגוד לז'אנרים אחרים, קיים יותר דגש על הכוכב הבודד, שהוא לרוב אומן סטנד-אפ אשר עשה מעבר אל תעשיית הקולנוע, בשל הפופולריות והריווחיות של תעשייה זו (למשל: וודי אלן, סטיב מרטין, אדי מרפי, אדם סנדלר, בן סטילר).
לרוב, סרטים קומיים מספרים סיפורים קלילים, עם כוונה לשעשע בלבד. אולם, קיימים סרטים קומיים בעלי תכנים שבהם יש ביקורת חברתית או פוליטית (למשל: "לכשכש בכלב" או "איש השנה").


== שחקנים בולטים בז'אנר ==


== במאים בולטים בז'אנר ==


== ראו גם ==
קומדיה מטורפת
קומדיה רומנטית
קומדיה שחורה


== קישורים חיצוניים ==
אורי קליין, האם זהו סופה של הקומדיה הקולנועית?, באתר הארץ, 31 במרץ 2019
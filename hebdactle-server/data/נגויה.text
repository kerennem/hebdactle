נגויה (ביפנית: 名古屋市) היא בירת מחוז אאיצ'י באי הונשו שביפן ומונה נכון ל-1 ביולי 2021 מעל ל-2.3 מיליון איש, היא העיר המאוכלסת ביותר בחבל צ'ובו והעיר הרביעית בגודל אוכלוסייתה ביפן (אחרי טוקיו, יוקוהמה ואוסקה), בעיר ישנם ששה עשר רבעים. נגויה נמצאת במרכזה של המטרופולין השלישית בגודלו ביפן. מטרופולין זו מרוויחה כ-70% מהעודף המסחרי של יפן.[דרוש מקור] בשנת 2019 מנתה אוכלוסיית המטרופולין 10,240,000 איש.


== אטימולוגיה ==
שמה של העיר נכתב 那古野 או 名護屋 (נאגויה). סיבה אפשרית למקור השם היא התואר なごやか (נאגויאקה) ביפנית שפירושו "שליו".


== כלכלה ==
התעשייה המרכזית בנגויה היא תעשיית המכוניות. לחברות רבות של מכוניות, כגון טויוטה ומיצובישי, משרדים ראשיים בעיר ובפרבריה. מלבד זאת, קיימת בעיר תעשייה מפותחת של מגוון מוצרים, כגון כלי חרסינה, מכשירי חשמל ואלקטרוניקה ואף תעשיית ממתקים. לאחרונה מתפתחות באזור גם תעשיות של רובוטיקה, כלי טיס ועוד.
התמ"ג בנגויה מתחלק באופן הבא: שירותים - 26.5%, סיטונאות וקמעונאות - 20.2%, תעשייה וייצור - 12.3%, תובלה ימית ותקשורת - 10.4%, נדל"ן - 9.8%, אספקת שירותים מנהלתיים - 5.9%, בינוי - 5.8%, עסקים פיננסיים וביטוחים - 5.4% ואחרים - 3.7%.


== אתרים ==
מבצר נגויה
מקדש עטסותא
גן טוקוגאווה
מגדל הטלוויזיה של נגויה
מגדלי ג'יי.אר. של תחנת נגויה
כיכר מידלנד
נמל נגויה, קניון חומות איטליה והאקווריום הציבורי בנמל נגויה
גן החיות היגאשיאמה והגנים הבוטניים, מגדל השמיים היגאשיאמה
מוזיאון הנצחה טויוטה לתעשייה וטכנולוגיה
בית החרושת נוריטייק
SCMaglev ופארק הרכבות
מוזיאון נאגויה / בוסטון לאמנויות יפות
מוזיאון האמנות של טוקוגאווה וגן טוקוגאווה
מוזיאוני המדע והאמנות בעיר נגויה
מוזיאון הכסף של בנק טוקיו-מיצובישי UFJ
לגולנד יפן


== ערים תאומות ==
לנגויה יש חמש ערים תאומות בעולם:

ארצות הברית לוס אנג'לס, ארצות הברית
מקסיקו מקסיקו סיטי, מקסיקו
הרפובליקה העממית של סין נאנג'ינג, הרפובליקה העממית של סין
אוסטרליה סידני, אוסטרליה
איטליה טורינו, איטליה


== קישורים חיצוניים ==

 אתר האינטרנט הרשמי של נגויה (ביפנית, באנגלית, בשפות סיניות, בקוריאנית, בפורטוגזית, בספרדית, בפיליפינית, בוייטנאמית ובנפאלית)
Official website האתר הרשמי - אנגלית
נגויה, באתר אנציקלופדיה בריטניקה (באנגלית)
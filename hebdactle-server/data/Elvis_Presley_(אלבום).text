Elvis Presley הוא אלבום הבכורה של זמר הרוק אנד רול האמריקאי אלביס פרסלי. האלבום הופק על ידי חברת RCA Victor, ויצא לשווקים לראשונה במרץ 1956. האלבום הוקלט בין ה-10 בינואר 1956 עד 11 בינואר 1956 באולפני ההקלטה של חברת RCA Victor בנשוויל שבטנסי, וב-30 עד 31 בינואר באולפני ההקלטה של חברת RCA Victor בניו יורק. מספר הקלטות נוספות באלבום הוקלטו במקורן בפגישות ב-Sun Studio בממפיס שבטנסי ב-5 ביולי, ב-19 באוגוסט וב-10 בספטמבר 1954, וב-11 ביולי 1955.האלבום כיכב במשך עשרה שבועות בצמרת מצעד אלבומי הפופ המצליחים ביותר של בילבורד במהלך שנת 1956, והיה לאלבום הרוק אנד רול הראשון בהיסטוריה שהגיע לפסגת המצעד, ולאלבום הראשון בז'אנר זה שמכר מעל למיליון פריטים. בשנת 2003 דורג האלבום במקום ה-56 ברשימת 500 האלבומים הגדולים בכל הזמנים של המגזין רולינג סטון.האלבום היה לאלבום זהב ב-1 בנובמבר 1966, ולאלבום פלטינה ב-8 אוגוסט 2011.


== קישורים חיצוניים ==
 Elvis Presley באתר ספוטיפיי
 Elvis Presley באתר MusicBrainz
 Elvis Presley באתר Discogs
 Elvis Presley באתר AllMusic


== הערות שוליים ==
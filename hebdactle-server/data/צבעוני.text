צבעוני (שם מדעי: Tulipa; טוּלִיפּ) הוא צמח חד-פסיגי השייך למשפחת השושניים. זהו סוג שבו כ-100 מינים הגדלים בר באירופה ואסיה ו אמריקה.


== מאפיינים ==
לצבעוני פרח דמוי גביע, בעל ששה עלי עטיף צבעוניים. תפוצת הצבעונים בטבע היא בצפון אפריקה, בארצות הים התיכון ובמזרח התיכון. מקור הצבעוני התרבותי במיני בר שהגיעו לאירופה במאה ה-16 מפרס דרך טורקיה. טיפוח זני התרבות הביא אלפי זנים שנוצרו בטיפול תרבותי בדרכים של תירבות צמחי בר ושל ברירה מלאכותית. מקור השם המדעי Tulipa במילה הפרסית טורבאן, שפרושה כובע. מקור השם העברי "צבעוני" במגוון הצבעים הגדול של הזנים התרבותיים.


== בתרבות ==
הצבעוני הוא הפרח הלאומי של איראן ושל טורקיה, הוא מופיע בצורה בולטת באמנות העממית של שתי מדינות אלה. הצבעוני הוא גם סמל לא רשמי של הולנד. באימפריה העות'מאנית ובהולנד היו תופעות שונות של מה שכונה "שגעון הצבעונים". השיא היה בהולנד בין השנים 1634 עד 1638. הצבעוני נחשב לאחד מפרחי התרבות העיקריים של המין האנושי לצד פרחים נפוצים אחרים.
הצבעוני גם מסמל אהבה נצחית בשפת הפרחים.


== בישראל ==
בארץ ישראל גדלים הטקסונים צבעוני ההרים, צבעוני השרון, צבעוני המדבר, צבעוני ססגוני וצבעוני החרמון.
הצבעוני פורח באביב בלבד ובקיץ נשאר ממנו רק הבצל בתוך האדמה.
בעבר הצבעוני היה נפוץ בגבעות מישור החוף אך בעקבות הצטמצמות משמעותית בתפוצתו הוכרזו כל מיני הצבעוני בישראל כפרח מוגן.

		
		
		
		


== תמונות ==

		
		
		
		
		
		
		


== ראו גם ==
קוקנהוף


== לקריאה נוספת ==
החי והצומח של ארץ ישראל. משרד הביטחון – ההוצאה לאור והחברה להגנת הטבע. 1983. כרך 11 עמוד 204. ISBN 965-05-0078-2
הבריטניקה החדשה לנוער, כתר הוצאה לאור בע"מ, כרך 14 עמוד 126.


== קישורים חיצוניים ==
צבעוני, באתר אנציקלופדיה בריטניקה (באנגלית)צבעוני, באתר ITIS (באנגלית)
צבעוני, באתר NCBI (באנגלית)
צבעוני, באתר האנציקלופדיה של החיים (באנגלית)
צבעוני, באתר Tropicos (באנגלית)
צבעוני, באתר GBIF (באנגלית)
צבעוני, באתר IPNI (באנגלית)
מיני צבעוני באתר רשות הטבע והגנים(הקישור אינו פעיל)
מיני צבעוני באתר "צמח השדה: צבעוני ההרים, צבעוני המדבר, צבעוני החרמון, צבעוני ססגוני
הצבעוני - תעודת זהות
רותם בר כהן‏, צבעונים: האובססיה ההולנדית המקסימה, באתר וואלה!‏, 20 באוגוסט 2013
צבעוני אנציקלופדיה [1] טוליפ


== הערות שוליים ==